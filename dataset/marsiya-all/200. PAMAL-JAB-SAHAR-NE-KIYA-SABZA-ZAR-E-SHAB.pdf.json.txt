جلد پنجم
مرثیہ میر انیس

۱
پامال جب سحر نے کیا سبزہ زار شب
ہونے لگا خوان چمن پُربہار شب
سر کی رخ فلک سے نقاب عبار شب
فوج نجوم لیکے چلا شہریار شب
ہر سو نشان آمد خورشید گڑ گیا
گردون کے چاند تارے کا خیمہ اوکھڑ گیا
۲
مطلع
آمد ہوئی جو خیر و زرین کلاہ کی
رنگت اُڑی رُخ شہہ انجم سپاہ کی
گھبرا کے جابجا سے اوٹھی فوج ماہ کی
روے قمر پہ شب نے بحسرت نگاہ کی
دیکھا رخ قمر تو بہت شیر مگین ہوئی
لیلیٰ شب حجاب سے بردہ نشین ہوئی
۳
مطلع
نکلا اُفق سے جب علم زرنگار صبح
افلاک نے کیا زر انجم نثار صبح
چلنے لگی جہان مین نسیم بہار صبح
پھولی شفق فلک پہ کھلا لالہ زار صبح
افلاک نے دریچۂ شب بند کر دیا
تارون کو نور صبح پہ اسپند کر دیا
مطلع
۴
ظاہر جب آسمان پہ رنگ شفق ہوا
جاگے نصیب صبح کے روشن افق ہوا
کانپے نجوم خوف سے اور رنگ فق ہوا
دل پر قمر کے داغ پڑا یہ قلق ہوا
ہے ماہتاب ڈھونڈھتا اپنی بہار کو
تارے بھی یاد کرتے ہین شبہاے تار کو
مطلع
۵
جسدم شعاع سے مہر روشن جہان ہوا
شرما کے ماہ پردۂ شب مین نہال ہوا
ذرّہ ہر اک بسان قمر زرفشان ہوا
طبقہ زمین کا رشک دہِ آسمان ہوا
خورشید کی ضیا سے زمین چاند ہوگئی
ذرّون سے اخترون کی چمک ماند ہوگئی
۶
مطلع
جسدم چراغ ماہ ہُوا آسمان پہ گل
ہونے لگا یہ لشکر انجم مین شور و غل
اب ڈوبتا ہے قلزم اخضر مین جزو کل
اور کوئی دم مین ٹوٹتا ہے کہکشان کا پل
آمد ہے فوج خسروِ زرین کلاہ کی
رنگت اوڑی ہوئی ہے قمر کے سپاہ کی
۷
تڑکا وہ نور کا وہ دم صبح کی ہوا
باغ جہان مین گلشن جنت کی تھی فضا
پھولے نہین سماتے تھے گلہاے باصفا
سپر چمن کی ٹوٹ رہی تھی مرے صبا
باغون مین نغمہ سنج درختون پہ طیر تھی
جنگل مین چار پائے بھی مصروف سیر تھی
۸
مژدہ بہار کا جو ہَوا لائی ایکبار
جھومے نہال ہوکے درختان باردار
غنچون کے مُسکرانے مین اک تازہ تھی بہار
بلبل ہزار جان سے تھی صدقے چمن نثار
ملتا نہ تھا دماغ گلون کی شمیم کا
پھولون سے تھا مشام معطر نسیم کا
۹
بادصبا جو چلتی تھی اٹھکھیلیون کی چال
تھے مثل سبزہ برگِ خزان دیدہ پائمال
خندان گلون کو دیکھ کے اشجار تھے نہال
آیا نظر جو بادصبا کا اونھین جمال
ہر شاخ گل کو وجد ہوا جھومنے لگی
غنچون کے مُنھ نسیم سحر چومنے لگی
۱۰
غنچے شگفتہ ہوکے جو ہنستے تھے دمبدم
پھیلی ہوئی تھی چار طرف نکہتِ ارم
کرتی تھین بلبلین بھی خوش الحانیان بہم
قمری بھی رہی تھی نسیم بحر کا دم
عالم تھا حسن کا شجر و برگ و بار پر
نازان تھی خود بہار بھی اپنی بہار پر
۱۱
غنچہ ہر اک شگفتہ تھا ہر نخل باغ باغ
جورِ خزان سے خاطر بُلبُل کو تھا فراغ
شبنم نے دھویا لالہ رخون کے جگر کا داغ
تھا نکہتِ ارم سے معطر ہر اک دماغ
نافے کھلے ہوے تھے گلون کی شمیم کے
تھے عطر سے بسے ہوے کپڑے نسیم کے
۱۲
جُھونکے نسیم صبح کے آئے جو دمبدم
کرنے لگے طیور نواسنجیان بہم
باغ جہان تھا رشک و گلشن ارم
رکھتی تھی پھونک پھونک کے باد صبا قدم
خندان گلون کو باد بہاری نے کر دیا
مُنھ موتیون سے غنچون کا شبنم بھر دیا
۱۳
تاری تھا وجد جھومتے تھے بارور درخت
صحرا مین چار سمت تھے وحش و طیور مست
تھے لخت لخت فرط خوشی سے گلون کے رخت
غل تھا کہ جاگے سبزۂ خوابیدہ کے بھی بخت
شبنم گلاب پاش ہوا عطر بیز تھی
خوشبو ہر ایک خار مین پھولون سے تیز تھی
۱۴
قربان شان و شوکت بُستان کربلا
صدقے تھی جسپہ گلشنِ فردوس کی فضا
خلد برین کا صاف تھا نقشہ کھنچا ہوا
صحرا تمام پھولون سے زہرا کی تھا بسا
خوشبو سے قدسیون کے معطر دماغ تھے
سُکّان ہشتِ خلد کے دل باغ باغ تھے
۱۵
جس جا بپا تھا خیمۂ سلطانِ دوسرا
آتی تھی اوس زمین سے اناالطُّور کی صدا
تھے مجتمع وہ عرش کے تارے جو ایک جا
پھیلا ہوا تھا چار طرف نُور کبریا
آنکھون سے چُومتے تھے ملک اوس زمین کو
جُھک جُھک کے دیکھتا تھا فلک اُس زمین کو
۱۶
دیکھی جو اوس زمین پہ خم ہوکے یہ نمود
افلاک بھی ادب سے ہوئے مائل سجود
اوس بُرج مین جو مہر امامت کا تھا ورود
کرتا تھا نُورتا بہ فلک دشت مین صعود
پڑتا تھا عکس خیمے کا ہردم جو عرش پر
دل قدسیون کے لوٹتے تھے اُسکے فرش پر
۱۷
مطلع
جسدم ہوا فلک پہ ہویدار نشان صبح
طاعت گذار خوش ہوے دیکھی جو شان صبح
روشن ہوے سرور سے چہرے بسان صبح
ہونے لگی جنود خدا مین اذان صبح
تھا انتظام طاعت ربّ ودود کا
جاری تھا ہر زبان پہ وظیفہ درود کا
۱۸
سنکر اذان کا شور برآمد ہوے امام
ہونے لگا نماز جماعت کا انتظام
پانی نہ تھا جو کرتے وضو قبلۂ انام
کرنے لگے مصلی تیمم کا اہتمام
خاک شفا کو مل کے جبین نیاز پر
جلدی سے آکھڑے ہوے سب جانماز پر
۱۹
آگے بڑھا صفون سے جو وہ کل کا پیشوا
عباس نے مصلۂ زہرا بچھا دیا
تشریف جانماز پہ لایا وہ مقتدا
قائم ہوئین صفین عقب شاہ دوسرا
نام خداے پاک ہر اک کے دہان پہ تھا
قد قامت الصلوٰۃ کا نعرہ زبان پہ تھا
۲۰
فاقون سے گو زبان مین نہ تھی طاقت کلام
رطب اللسان تھے یاد خدا مین وہ تشنہ کام
دل تھے رجوع سب کے سوے خالق انام
رُخ تھے مثال قبلہ نما جانب امام
تکبیر کے صفون مین جو نعرے بلند تھے
کرّ و بیان عرشِ خدا بہرہ مند تھے
۲۱
قرأت وہ قاریون کی تو وہ لہجۂ عرب
سُن سُن کے آسمان پہ ملک چاٹتے تھے لب
حقّا کہ افصح الفصحا تھے وہ سب کے سب
کس حسن سے زبان پہ جاری تھا ذکر رب
داؤد کی صدا کا قرأت مین ڈھنگ تھا
لہجو مین صاف نغمۂ بلبل کا رنگ تھا
۲۲
دنیا مین پھر ہوے وہ مُصلّی نہ وہ نماز
مشکل تھا اُنمین اور ملائک مین امتیاز
طاعت مین تھا خدا سے عجب راز اور نیاز
تھے دل سے جو مقلد شاہنشہ حجاز
طالب خدا کے قرب کے سب حق پرست تھے
کھل جائے باب خلد یہی بندوبست تھے
۲۳
اس شان سے نماز جماعت ہوئی ادا
ہر ایک تھا مقربِ درگاہِ کبریا
آتی تھی صاف عالم بالا سے یہ صدا
کہتے ہین اسکو زہد یہ ہے طاعتِ خدا
ظاہر مین گو مصلّی وہ پیچھے ہین فرش پر
ایسے ہین یہ کہ جنکی نمازین ہین عرش پر
۲۴
جب پڑھ چکے خضوع و تذلل وہ نماز
کی عرض حق سے خاک پہ رکھکر سر نیاز
کر رحم ہم غریبون پہ اے ربِ کارساز
چھوٹین نہ ہمسے یہ قدم شاہِ سرفراز
راضی رہین حسینؑ ہر اک جان نثار سے
سرکین قدم نہ معرکۂ کارزار سے
۲۵
کرنے لگے دعا یہ شہنشاہِ نیک خو
غربت زدون کی خلق مین رہجائے آبرو
یہ تشنہ کام رکھتے ہین کوثر کی جستجو
پوری ترے کرم سے ہو ان سبکی آرزو
ایک ایک سرفروش رشید و سعید ہے
مرنے کی تیری راہ مین ان سب کو عید ہے
۲۶
پیاسے یہ اس جہان سے با آبرو اوٹھین
دنیا سے میرے ساتھ یہ سب نیکخو اوٹھین
محشرم ین جب لحد سے اوٹھین سرخرو اوٹھین
کوثر کے آب پاک سے کرتے وضو اوٹھیں
محسوب ہون ہمارے اطاعت گذارون مین
کلک قضا لکھے انھین طاعت گذارون مین
فارغ ہوا دعا سے جو فرزند بوتراب
غازی اُٹھے مصلّون سے بادیدۂ پر آب
سجّادے خادمون نے لپیٹے بصد شتاب
کُرسی پہ جلوہ گر ہوے شاہ فلک جناب
قبضون پہ ہاتھ رکھ کے جری جھومنے لگے
بڑھ بڑھ کے شاہدین کے قدم چومنے لگے
۲۸
اللہ ری شان و شوکت زُہّاد حق پرست
رتبے سے انکے اوج سپہر برین ہے پست
ایک ایک وہ دلیر جو لاکھون کو دے شکست
ہُشیارون سے اور ۔۔۔۔۔۔۔۔۔۔۔۔ حبِ علی سے مست
تھا لب پہ وصف شاہِ رسل کے وزیر کا
دل مین تھا جوش بادۂ خمِ غدیر کا
۲۹
ایسے نہ سرفروش ہوے زیر نہ طبق
یکتاے عصر فخر شجاعان ماسبق
شکوہ نہ بھوک پیاس کا نہ مرگ کا قلق
سرخی رخون پہ وہ کہ خجل جس سے ہو شفق
آمادۂ جہاد ہر اک سرفروش تھا
دل مین بہادرون کے شجاعت کا جوش تھا
۳۰
ناگاہ آئی دشت سے آواز طبل جنگ
پیدا ہوئی دلون مین دلیرون کے یان اُمنگ
چہرون کا شہسوارون کے بگڑا جو رنگ ڈھنگ
لشکر مین ہنہنانے لگے ابلق و سرنگ
بدلین کنوتیان وہین کف مُنھ سے ڈال کے
میدان کو دیکھنے لگے آنکھین نکال کے
۳۱
اتنے مین آئے لشکر اعدا سے چند تیر
برہم ہوے یہ دیکھ کے سارے جوان و پیر
کی عرض شہِ سے اے خلف شاہ قلعہ گیر
دیکھین کن آنکھون سے ستم لشکر شریر
ہے صبر شاق ہمکو غم نام و ننگ ہے
مولا بس ایسے جینے سے اب دل بتنگ ہے
۳۲
یہ سنکے اُٹھے کرسی سے شاہ فلک حشم
فرمایا خیر چاہیئے اللہ کا کرم
کیون اضطراب کرتے ہو اتنا دکھاؤ غم
عرصہ نہین ہے صبر کرو اور کوئی دم
خیمے مین اہلبیت سے رخصت کو جاتے ہین
کمرین کسو جہاد پہ تم ہم بھی آتے ہین
۳۳
داخل ہوے حرم مین یہ کہکر شہہ زمن
دیکھا کہ اہل بیت محمدؐ ہین نعرہ دن
جاری ہر اک زبان پہ ہے ہر دم یہی سخن
غربت زدون پہ رحم کر اے رب ذوالمنن
آفت مین مبتلا ہین غمون سے ہلاک ہین
تیرے حبیب خاص کی ہم آل پاک ہین
۳۴
سب سے سوا تھا زینب غمگین کو اضطراب
کہتی تھین سر کو پیٹ کے بادیدۂ پُرآب
افسوس ہے کہ اوٹھ گئے دنیا سے بوتراب
زندہ نہین ہین آج رسول فلک جناب
کون اب بچائے فاطمہؑ کے نورعین کو
کیونکر ملے امان مرے بھائی حسین کو
۳۵
جنکی طلب آئے تھے گھر اپنا چھوڑ کر
لو وہی ہوے ہین دشمن جان جائین اب کدھر
تھی کونسی گھڑی کہ ہوا ہاے یہ سفر
غربت مین کون آکے غریبون کی لے خبر
بے وجہ اہل ظلم کا رخ ہمسے پھر گیا
سلطان دین پناہ مصیبت مین گھر گیا
۳۶
سُنکر بیان بہن کا بہت روئے شاہ دین
آبیٹھے فرش خاک پہ ہمشیر کے قرین
فرماتے تھے یہ روکے کہ اے زینبؑ حزین
اس درجہ اضطراب مناسب تمھین نہین
آفت مین کوئی رو روکے یون جان کھوتا ہے
زینبؑ تمھارے رونے سے دل ٹکڑے ہوتا ہے
۳۷
کرتی ہو یاد کیا وہ بزرگون کے دم کا چَین
ساتھ اپنے سب وہ لیگئے سلطان مشرقین
کچھ فائدہ نہ دینگے کرو لاکھ روکے بین
سر سے بزرگ اوٹھ گئے بیکس ہوا حسین
وہ روز عیش اور وہ راتین گذر گئین
کیا ذکر اونکا آج وہ باتین گذر گئی
۳۸
یکسان کبھی کسی سے زمانہ نہین رہا
دنیا مین کون قید الم سے ہوا رِہا
اس گھر پہ رنج گذرے مصیبت کے بارہا
حلال مشکلات نے کیا کچھ نہ دُکھ سہا
ہان یاد حال رخصت خیرالبشر کرو
زہرا کی بیکسی پہ ذرا تم نظر کرو
۳۹
تھانبو کلیجہ دلپہ کرو اختیار جبر
تڑپو نہ مثل برق نہ روؤ مثال ابر
غم سے کہین تہ ہلنے لگے مصطفےٰ کی قبر
لازم ہے تمکو یاد کرو مرتضے کا صبر
تم بھی تو ورثہ دار خدا کے ولی کی ہو
بیٹی ہو فاطمہؑ کی نواسی نبیؐ کی ہو
۴۰
زیبا یہ ہے نہ آئے کبھی صبر مین خلل
شکوہ کی یہ جگہ نہین ہے شکر کا محل
ہر ذی حیات کے لیے ہے تلخیٔ اجل
دنیا مین موت ہے شجر زندگی کا پھل
دنیا سے ایک روز گذرنا ضرور ہے
جو ذی حیات ہے اوسے مرنا ضرور ہے
۴۱
جاے قیام ہوتی جو دنیاے بے ثبات
جاتے نہ اس جہان سے شہنشاہ کائنات
ممکن نہین اجل سے کسی کو ملے نجات
باقی اوسی کی ذات ہے فانی ہے ممکنات
مانگو دعا کہ چھوٹون مین دنیا کے رنج سے
جلدی کہین ہو کوچ سراے سپنج سے
۴۲
زینبؑ نے ہاتھ جوڑ کے بھائی سے یہ کہا
خواہر نثار ہوگئی اے شاہ کربلا
وہ کیجئے کہ نکلے کوئی طور صلح کا
باز آئین ظلم و جور سے یہ بانیٔ جفا
دنیا ہو اور سبط رسالت پناہ ہو
ایسا نہو کہ دشت مین زینب تباہ ہو
۴۳
فرمایا شہہ نے ہوتی ہو کیون اتنا بیقرار
مین آپ چاہتا ہون نہو اونسے کارزار
بیعت مگر یزید کی ہوگی نہ زینہار
ہرگز نہین ہے دل کو گوارا یہ ننگ و عار
مجکو نہ انسے رنج نہ کوئی ملال ہے
ایمان و آبرو کا ہمیشہ خیال ہے
۴۴
خود جاکے مین دکھاتا ہون انکو رہ نجات
ہے میرے انکے بغض و عداوت کی کون بات
مجکو نہین ہے خواہش دنیا ہے بے ثبات
یکسان مری نظر مین ہے ہو موت یا حیات
قائم جہان مین دین شہ انس و جان رہے
دنیا مین مَین رہون نہ رہون یہ بیان رہے
۴۵
یہ کہکے نکلے خیمے سے سلطان باکرم
ڈیوڑھی پہ آکے رہ گئے سر پیٹتے حرم
ہمراہ تھے جو بھائی کے عباس ذیحشم
کاندھے پہ اُس جری کے محمدؐ کا تھا علم
برج شرف سے شمس و قمر کا ظہور تھا
پھیلا زمین سے تابہ فلک ایک نور تھا
۴۶
پرتو فگن ہوا جو رخ آفتاب دین
نور جبین پاک سے روشن ہوئی زمین
مجرے کو بڑھ کے خم ہوے زہراؑ کے نازنین
اُلٹی ہر اک نے جوشِ شجاعت مین آستین
سینے تنے علم کے پھر ہرے کو چوم کے
تلوارین تولنے لگے سب جھوم جھوم کے
۴۷
اصطبل سے طلب ہوے اتنے مین راہوار
آنے لگے سجے ہوے توسن وہ ایکبار
صرصر خجل تھی اُنسے تو بجلی تھی شرمسار
اللہ ری شان رخش شہ آسمان وقار
وہ اُسکی جال حسن وہ ساز و براق کا
آنکھون مین صاف پھر گیا نقشہ براق کا
۴۸
کرسی پہ جلوہ گر تھے امام فلک مقام
تقسیم ہو رہے تھے رفیقون کو خوشخرام
تھی لشکر خدا مین سواری کی دھوم دھام
ناگاہ لائے تیر جفا جنگ کا پیام
دیکھا یہ قہر ابن شہ قلعہ گیر نے
انکا سمند خسروِ گردون سریر نے
۴۹
حاضر ہوا حضور مین شبدیز خوش قدم
کُرسی سے اُٹـھ کھڑے ہوے شاہِ فلک چشم
مرکب پہ جلوہ گر ہوے جب سرورِ امم
ہونے لگے سوار رفیقانِ ذی ہمم
کھولا علم جو بڑھ کے علی کے نشان نے
آکر قدم یہ رکھ دیا سر عزو شان نے
۵۰
ناگہ ہوئی نقیبون کی یہ فوج مین پکار
جاتا ہے رن مین ضیغم ضرغام کردگار
نکلین پرون سے شیر وغا باندھ کر قطار
کچھ جانبِ ۔۔۔۔۔۔۔۔۔۔۔۔۔۔۔۔۔۔ کچھ جانب یسار
شدیز خوشقدم نہ ذرا پیش و پس رہین
باہم رہین جدا نہ فرس سے فرس رہین
۵۱
پہونچی جو اونکے کان مین جاؤش کی صدا
نکلے دلیر فوج سے چمکا کے پاد پا
آئے جو روبروے شہنشاہِ دوسرا
خم ہوگئے سلام کو سب باندھکر پرا
پلٹے درود بھیج کے شاہ انام پر
جلدی سے آکھڑے ہوئے اپنے مقام پر
۵۲
اتنے مین رن کو رایتِ طوبا حشم بڑھا
غل پڑ گیا جنود خدا کا علم بڑھا
بہر جہاد لشکر شاہِ امم بڑھا
شیرون کا سوئے دشت وغا بس قدم بڑھا
چھایا ہے رعب لشکر نصرت آل کا
لرزان جگر ہے خوف سے دشتِ قتال کا
۵۳
مطلع
آمد ہے رن مین خسرو عالی مقام کی
معروف ہے ثنا مین زبان خاص و عام کی
یہ شان ہے انامِ فلک احتشام کی
خوشبو مہک رہی ہے رسول انام کی
آنکھین ملک بچھاتے ہین جُھک جُھک کے خاک پر
۵۴
پہونچے جو اس شکوہ سے رن مین شہہ عرب
لشکر سے چند گام بڑھے شاہِ تشنہ لب
مولا نے ابن سعد کو آگے کیا طلب
فرمایا اوس سے لڑتا ہے کیونکہ مجھ سے بے سبب
دنیا مین سب کو حرمت مہمان ضرور ہے
مومن کو پاس قبلۂ ایمان ضرور ہے
۵۵
کیون مستحقِ لطف و دلاسا نہین ہون مین
محبوبِ کبریا کا نواسا نہین ہون مین
احکام دین حق کا شناسا نہین ہون مین
بتلا کہ تین روز کا پیاسا نہین ہون مین
مہمان پہ کیون یہ ظلم و ستم کا وفور ہے
اتنا تو مجھ سے کہہ کہ مرا کیا قصور ہے
۵۶
شہ کے کلامِ حق پہ نہ ظالم نے کی نگاہ
حُجت تمام کرکے پھرے شاہ دین پناہ
لے لیکے اذنِ جنگ لڑے شیر رزمگاہ
وقتِ زوال تھا کہ ہوئی قتل سب سپاہ
کچھ رشتہ دار رہ گئے سبط رسول کے
تھے جن مین چند پھول ریاض بتول کے
۵۷
نکلے جو بہر جنگ وہ شیران روزگار
ایسا لڑے کہ رن مین قیامت تھی افتکار
دنیا سے موے خلد سدھارے وہ جان نثار
زندہ رہے نہ اکبر و عباس نامدار
غل تھا حسینؑ دشت مصیبت مین لُٹ گئے
سارے عزیز یوسفِ زہراؑ سے چُھٹ گئے
۵۸
طبل وغا بجاتا ہے وہان شام کا گروہ
روتے ہین جان نثارون کو یہان شاہ حق پژوہ
تھرّا رہا ہے دشت ستم ہل رہے ہین کوہ
بیجان پڑے ہین خاک پہ وہ فلک شکوہ
تھانبے ہوے ملک ہین شہ مشرقین کو
دیتی ہے روح فاطمہؑ پرسا حسینؑ کو
۵۹
کرتے ہین چشم یاس سے جس سمت کو نگاہ
بیجان دکھائی دیتے ہین انصار آہ آہ
کہتے ہین سر کو پیٹ کے سلطان دین پناہ
اک دوپہر مین ہاے یہ لشکر ہوا تباہ
غمخوار اب کوئی ہے نہ ہمدم حسینؑ کا
کیا ہے جو اب نکلتا نہین دم حسینؑ کا
۶۰
بسمل سے لوٹتے ہین شہ آسمان حشم
ہے غم سے نوجوان کے پیر فلک بھی خم
کرتے ہین استغاثہ جو شاہنشہ امم
خیمے سے نکلے آتے ہین سر پیٹتے حرم
یہ درد ہے بیان شہ حق پرست مین
لاشے تڑپ رہے ہین عزیزون کے دشت مین
۶۱
چلتی ہے لُو وہ رن مین کہ اللہ کی امان
اوس سرزمین پہ ہے کرۂ نار کا گمان
اوٹھتا زمین کے سینے سے ہے متصل دُھوان
تپتا ہے مثلِ کورۂ حداد آسمان
حد سے روے مہر فلک تیرہ فام ہے
تاریک دن بسانِ دل اہل شام ہے
۶۲
وہ دشت پرستم وہ تب و تاب آفتاب
تنہا کھڑا ہے دھوپ مین زہرا کا ماہتاب
بیچین تشنگی سے ہے فرزند بوتراب
پیاسے ہین تین دن سے پہ ممکن نہین ہے اب
دل مضطرب ہے سینے مین پیہم غش آتے ہین
سوکھی زبان کو خشک لبون پر پھراتے ہین
۶۳
بیکس پہ چار سمت سے فوجون کا ہے ہجوم
ہے حکم قتل دلبر زہراؑ علی العموم
تاکید کر رہا ہے بن سعد نحس و شوم
آمادہ جنگ پر ہون رئیسان شام و روم
تنہا پہ آہ نرغۂ فوج کثیر ہے
بیچین غم سے تیغ جناب میر ہے
۶۴
کرتی ہے عرض آپ سے ہر دم یہ ذوالفقار
رکھ لیجے میری اابرو یا شاہِ نامدار
کس کام کی ہون گر نہ کھنچی وقت کارزار
لیجے مجھے نیام سے اب بہر گردگار
مین بھی تو خادمان شہِ بحر وب ر مین ہون
یہ ظلم ہون حضور پہ اور مین کمر مین ہون
۶۵
یہ ذکر تھا کہ فوج کے سب پہلوان بڑھے
بہر وغا ادھر سے شہ انس و جان بڑھے
غل تھا فلک پہ خسرو گیتی سنان بڑھے
تھرا گئی زمین کہ امامِ زبان بڑھے
چھایا ہوا تھا رعب شہ مشرقین کا
تھا شیشجہت مین شوروغا حسین کا
۶۶
ہے غیط مینا دھر اسدِ شیر ذوالجلال
تھرا رہا ہے خوف سے سبعرصۂ قتال
صحرا بھی ڈر سے ڈھونڈھتا ہے دامن خیال
روپوش ہین وہ ڈر سے جوتے عازم جدال
برپا ہے ایک تہلکۂ حشر دہر مین
قہر خدا کی شان ہے مولا کے قہر مین
۶۷
دست حسین مین ہے جو حیدر کی ذوالفقار
غصّے مین تولتے ہین اُسے بڑھ کے بار بار
فرماتےہین کدھر ہین دلیران نامدار
نکلین پرون سے دیکھنے پیاسے کی کار زار
آئیگی جنگ یاد وصی رسولؐ کی
تاثیر دیکھین شیر جناب بتولؑ کی
۶۸
فاقون مین غم کو کھانے سے گو جان بلب ہون مین
پر ورثہ دار تیغ امیرِ عرب ہون مین
تھراتے ہین فلک وہ شدیدالغضب ہون مین
خیبر کشا ہون لختِ جگر شیر رب ہون مین
لرزہ ہے تحت وفوق کو میرے جلال سے
کیا اسہل جنگ سمجھے ہو حیدرؑ کے لال سے
۶۹
اس تیغ آبدار نے طوفان اُٹھائے ہین
فوجون مین اور پرون مین تلاطم دکھائے ہین
دریا لہو کے دم مین ہوا سے بہائے ہین
پیراک آبِ تیغ کے خون مین نہائے ہین
شُہرہ ہے تا سپہر برینا سکے کاٹ کا
رہتا ہے شور بحر مین بھی باڑھ گھاٹ کا
۷۰
ہان مستعد ہو جنگ یہ کھینچتی ہے ذوالفقار
آیا خدا کا قہر خبردار ہوشیار
باقی رہوگے تم نہ یہ آشوب روزگار
رہجائیگا یہ معرکہ عالم مین یادگار
مقتل مین کھیت لاشون کے پڑتی ہین اسطرح
دنیا مین بُھوکے پیاسے بھی لڑتے ہین اسطرح
۷۱
مطلع
ہان تیغ آبدار زبان شعلہ بار ہو
مصروف ذکر معرکۂ کارزار ہو
فقرہ ہر اک بسان دَم ذوالفقار ہو
تیزی وہ ہو زبان مین کہ بجلی نثار ہو
رکھ لیجئے آبرو کہ یہ پیاسے کی جنگ ہے
محبوبِؑ کبریا کے نواسے کی جنگ ہے
۷۲
مطلع
ہان ساقیا زُلال مئے جان فزا پلا
جام شرابِ اُلفت خیبر کشا پلا
دوچار جام نذر شہہ لافتا پلا
پیر مُغان کا دور ہے ساقی پلا پلا
شائق ہے بزم تذکرۂ کارزار کی
تیغ زبان مین ہوئے پُرش ذوالفقار کی
۷۳
کھینچی غضب مین آکے جو شمشیر سرشگاف
کانپے پہاڑ ہلنے لگا وادیٔ مصاف
دہشت سے تھرتھرانے لگے ساکنان قاف
اانے لگی فلک سے صدا الامان کی صاف
اُڑ اُڑکے آسمان سے ملک پیچھے ہٹ گئے
غل تھا اسی سے شپہر جبریلؑ کٹ گئے
۷۴
چمکی جو رن مین تیغ حسینی دم و چال
نظرون مین صاف پھر گئی برق فنا کی چال
مُنھ پر زمین نے ڈر سے لیا دامن جبال
گردون پہ مارے خوف کے کٹ کٹ گیا ہلال
چھایا یہ رعب تیغ شہ مشرقین کا
دونون جہان مین شور تھا ضرب حسینؑ کا
۷۵
جسدم چمک کے برق سے وہ تند خو بڑھی
اُٹھا غریو فوج مین وہ جنگجو بڑھی
جس سمت کو بڑھی وہ بصد آبرو بڑھی
پیاسی عدو کے خون کی پینے لہو بڑھی
بھاگے سوار خوف سے باگین جو پھیر کے
لائی اجل لعینون کو مقتل مین گھیر کے
۷۶
جس صف پہ جا پڑا اسد کبریا کا شیر
انبار تھے تنون کے وہین اور سرون کے ڈھیر
اسطرح برقِ تیغ نے اونکو لیا تھا گھیر
جیتا بچا نہ اوس سے کوئی بھاگ کر دلیر
رودارون سے بزد مین مُنھ موڑتی نہ تھی
زندہ اجل گر فتون کو وہ چھوڑتی نہ تھی
۷۷
اللہ رے ضرب تیغ یداللہ نامدار
دس ہوگئے جو پانچ ہوے تیغ سے دوچار
مرکب بچا نہ اوس سے کوئی اور نہ سوار
آفت پیادون پر تھی جدھر آئی ذوالفقار
اکدم مین آب تیغ نے طوفان دکھا دیا
دشتِ وغا مین خون کا دریا بہا دیا
۷۸
جس صف پہ جس پرے پہ وہ سیفی نفس گئی
دم مین سرون پہ منھ کی طرح سے برس گئی
ناگن تھی اک کہ جسپہ گئی اسکو ڈس گئی
غل تھا کہ ارضِ مار یہ لاشون سے بس گئی
تیغ ظفر بلند کی چھاتی پہاڑ تھی
فوجین لٹی تھین شام کی بستی اوجاڑ تھی
۷۹
سرگرم تھا جہاد مین فرزند بوترابؑ
برسا رہی تھی نار غضب تیغ برقتاب
گُردان شام و روم کے زہرے تھے آب آب
مسدود ناریون پہ تھا امن و امان کا باب
غل تھا کنارہ کش ہو صفِ کارزار سے
طوفان اُٹھا ہے آب دم ذوالفقار سے
۸۰
لشکر مین غل تھا فتنۂ دوران یہی تو ہے
کہتے ہین جسکو برق دُرخشان یہی تو ہے
بے فرق فارقِ جسد و جان یہی تو ہے
اُتری جو چرخ سے وہ سرافشان یہی تو ہے
رُکتی ہے نہ سپر سے نہ سر سے نہ صدر سے
ممکن نہین پناہ اس آشوب غدر سے
۸۱
فقرے نئے ہین سیف زبانی غضب کی ہے
پیتی ہے خون تشنہ دہانی غضب کی ہے
پانی مین تیغ کے یہ روانی غضب کی ہے
اس آب پر یہ شعلہ فشانی غضب کی ہے
آفت کی شوخیان ہین قیامت کی لاگ ہے
آب حُسام تیز مین بجلی کی آگ ہے
۸۲
بہر وغا اگر کوئی ثابت قدم بڑھا
دی تیغ نے صدا کدھر او بد خیم بڑھا
ہنسکر کہا اجل نے کہ سوے عدم بڑھا
اتنے مین یہان سے صاعقہ برق دم بڑھا
زندہ بچا نہ ظالم پُرکبد بھاگ کے
ناری کو سرد کر دیا شعلون نے آگ کے
۸۳
آئی جدھر وہ تیغ ہزارون کے سر اُڑے
سنگین دلون کے سر پہ جو بیٹھی شرر اُڑے
پرکالۂ سر اُڑے تیرون کے پر اُڑے
بازو کٹے کمانون کے دستِ تبر اُڑے
لشکر پہ چھائی تیغ جناب امیرؑ کی
صف جل کے خاک ہوگئی فوجِ شریر کی
۸۴
جب فوج پر چمک کے وہ برق اجل گئی
ہر تن سے جان خوف کے مارے نکل گئی
غل تھا حسام تیز کی سیفی وہ چل گئی
بجلی فلک پہ آتش غیرت سے جل گئی
آثار حشر صاف نمایان تھے دشت مین
دوزخ مین روح قالب بیجان تھے دشت مین
۸۵
گھیرے ہوے سوارون کو وہ شعلہ رنگ تھی
بالاے سر کبھی تو کبھی زیر تنگ تھی
مارے ہزارون پر وہی اُسکی اُمنگ تھی
حیدر کی ذوالفقار بڑی خانہ جنگ تھی
اک دم مین گھر ہزارون کے برباد کر دیئے
صحراؤ دشت لاشون سے اکدم مین بھر دیئے
۸۶
بڑھتی صفون پہ تیغ و دو دستی چلی گئی
پانی سے اُسکے آگ برستی چلی گئی
آئی جو اوج سے سوے پستی چلی گئی
دم مین جلا کے خرمن ہستی چلی گئی
شامی ہر ایک کشتۂ شمشیر تیز تھا
لاشون سے سب بھرا ہوا دشت ستیز تھا
۸۷
چھائی ہوئی تھی چار طرف تیغ شعلہ ریز
دوزخ تھا ناریون کے لیئے عرصہ ستیز
جاتے کدھر کہ بند تھے سب کوچۂ گریز
بجلی کی طرح کوند رہی تھی حسام تیز
جھپکی ذرا جو آنکھ نظر سے گذر گئی
لشکر کے سرکشون کو وہ فی النّار کر گئی
۸۸
گرتی تھی جب وہ تیغ شرر بار فوج پر
رُکتی تھی فرو پر نہ وہ تھمتی تھی زوج پر
آئی کڑک کے چڑھ گئی لہرا کے اوج پر
بجلی پہ تیغ چل گئی تلوار موج پر
قہر خدا کی صاف نشانی تھی ذوالفقار
پانی مین آگ آگ مین پانی تھی ذوالفقار
۸۹
پیہم چلے جو تیغ دو دستی کے چار ہاتھ
سر سیکڑون اُڑے تو کٹے بے شمار ہاتھ
وہ تیغ برق دم وہ جلالت شعار ہاتھ
خونریزی سے اُٹھاتی نہ تھی ذوالفقار ہاتھ
دریا تھا خون کا دشت مین کوسون بڑھا ہوا
نیزون تھا ذوالفقار کا پانی چڑھا ہوا
۹۰
جھنڈے حسامِ تیز کے مقتل میں گڑ گئے
ثابت قدم جو تھے قدم اونکے اوکھڑ گئے
میدان مین کھیت لاشون کے ہر سمت پڑ گئے
فوجین تباہ ہو گئین لشکر اجڑ گئے
ٹوٹا ہوا تھا پُل جو محیط نجات کا
تھا غرق بحر خون مین سفینہ حیات کا
۹۱
عالم مین شور ضرب امام زمان کا ہے
ڈنکا جہان مین خسرو گیتی ستان کا ہے
طاری ہر اک پہ خوف شہہ انس و جان کا ہے
اک غل سمک سے تا بہ سمان الامان کا ہے
صدمہ جو اس تباہی کا روح الامین پہ ہے
اک پانؤن آسمان پہ ادراک زمین پہ ہے
۹۲
ناگہ صدا فلک سے یہ آئی کہ اے حسینؑ
جنت مین مدح خوان ہین اے فاتح حنین
رو رو کے رہے ہین یہ سلطان مشرقین
ہنگام عـصر آگیا ہے میرے نور عین
فردوس کے جو آنے مین اب دیر ہوتی ہے
زہرا ترے فراق مین بیتاب ہوتی ہے
۹۳
بس اے حسینؑ روک لے شمشیر برق دم
دہشت سے ممکنات مین باقی نہین ہے دم
ہلتی زمین ہے جُھکتے ہین افلاک دمبدم
سُکاّن آسمان کے ٹھہرتے نہین قدم
راحت نہین کسی کو زمین و زمان مین ہے
ڈر ایک تیغ تیز کا دونون جہان مین ہے
۹۴
ہے زلزلہ مین کشور ایجاد کی بنا
ڈر ہے کہ ہو نہ جائین دو عالم کہین فنا
قدسی فلک پہ کرتے ہین اس جنگ کی ثنا
صحراے کربلا ہے کہ ہے وادیٔ مِنا
تیغ دو دم سے رنج ستمگار ہوگئے
دشتِ وغا مین لاشون کے انبار ہوگئے
۹۵
پہونچی جو شہ کے کان مین غیب کی صدا
لبیک کہکے میان مین کی تیغ مرتضا
سب اسلحہ اوتار کے گھوڑے پہ رکھ دیا
رو رو کے ذوالجناح سے مولا نے یہ کہا
ممنوع جنگ سے پسر فاطمہؑ ہوا
بیکس کی کارزار کا بس خاتمہ ہوا
۹۶
ہے تیرے زخم کھانے کا صدمہ مجھے کمال
تیمار اسکا مجھ سے ہے اسوقت مین محال
کچھ اپنے دل مین اسکا نہ تو کیجیو خیال
مہلت نہین اجل سے یہ ہے وقت انتقال
تجھسا وفا شعار کہان پھر مین پاؤنگا
دنیا سے تیرا رنج بھی لیکر مین جاؤنگا
۹۷
سُن سُن کے یہ بیان شہنشاہ انس و جان
آنکھون سے ذوالجناح کے آنسو ہو رہے روان
اپنی زبان مین کہنے لگا یہ وہ بے زبان
صدقے اس التفات کے اے سر و زرمان
آفت ہے یہ بپا نہین اسکا ملال ہے
اس حال مین بھی آپکو میرا خیال ہے
۹۸
بس اتنی دیر تھم جو گئے شاہ دین بناہ
رستے سے پلٹی شام کی بھاگی ہوئی سپاہ
فوج ستم مین گھر گیا امت کا خیر خواہ
سیّد پہ ظلم ہوتے ہین یہ آہ آہ
یہان شہ پہ دشت ظلم مین بیداد ہوتی ہے
خیمے کے درپہ زینبؑ ناشاد روتی ہے
۹۹
برسا رہے تھے پیاسے پہ نازک فگن جو تیر
جنبان زمین تھی کانپ رہا تھا سپہر پیر
چپکے کھڑے ہوے تھے شہہ آسمان سریر
ہو ہو کے خون بہہ رہا تھا فاطمہؑ کا شیر
زخمون سے خون بہکے جو آتا ہے زین پر
چھڑکاؤ ہو رہا ہے لہو کا زمین پر
۱۰۰
حلقہ کیئے تھا گرد کماندار دس ہزار
نیزون کو تانے بڑھتے چلے آتے تھے سوار
پیدل بھی اک طرف کو تھے باندھے ہوے قطار
ہر غول مین چمکتی تھین تلوارین آبدار
غل تھا امان نہ دینگے شہر مشرقین کو
تیغ دودم سے ذبح کرینگے حسینؑ کو
۱۰۱
بیکس کے قتل پر ہین مُہیا جوان و پیر
کہتا ہے کس غرور سے بڑھکر بنِ نمیر
ہوئیگا پار سینۂ سرور سے میرا تیر
گرزِ گران کو تول رہا ہے کوئی شریر
بجلی سی فوج کین مین سنانین چمکتی ہین
تیغون کی برق و شرق سے آنکھین جھپکتی ہین
۱۰۲
تیر و حسام و گرز و تبر خنجر و سنان
بیکس یہ چار سمت سے پڑتے ہین الامان
ندی لہو کی جسم سے پیاسے کے ہے روان
گھوڑے پہ ڈگمگاتے ہین سلطان انس و جان
تھراتے ہین قدم شہ گردون جناب کے
پانؤن سے نکلے جاتے ہین حلقے رکاب کے
۱۰۳
ہے ہے کہان وہ جسم کہان دو ہزار زخم
زخمی بدن پہ لگتے ہین پھر بار بار زخم
ہلتا نہین جو شیر کے لگجائین چار زخم
کیونکر وہ سنبھلے جسکو لگین بیشمار زخم
زہرا کا لال خون مین ہے سب بھرا ہوا
آنکھین ہین بند ہرنے پہ سر ہے دھرا ہوا
۱۰۴
ناگہ پڑا جو فرق پہ اک گرز گاؤ سر
تھراکے صدر زین سے گرے شاہ بحر و بر
جنت سے دوڑی فاطمہ آغوش کھولکر
دیکھا پسر کو آکے تڑپتا زمین پر
زہرا جو لپٹی دوڑ کے لاش حسینؑ سے
مقتل مین حشر ہو گیا حورون کے بین سے
۱۰۵
برپا جو حوریون نے کیا رن مین شور و شین
دوڑے نجف سے پیٹتے سر فاتح حُنین
خیمے سے نکلی خواہر سلطان مشرقین
اعدا مین عید تھی کہ فرس سے گرے حسینؑ
سُرخی ہے چھائی شامیون کے تیرہ رنگ پر
جلاد تیز کرتا ہے تلوار سنگ پر
۱۰۶
پیوست ہین جو پہلوؤن مین تیر بیشمار
کروٹ بھی آہ لے نہین سکتے ہین زینہار
دل بھی جدا ہے زخمی کلیجہ بھی ہے فگار
چُھٹتی ہر ایک زخم سے ہے اک لہو کی دھار
لرزان بدن ہے روح پہ صدمہ کمال ہے
رُکتی ہے سانس سینے مین یہ غیر حال ہے
۱۰۷
دستور ہے کہ نزع مین ہوتا ہے کوئی جب
گرد اوسکے بیٹھتے ہین عزیز و قریب سب
رہتا ہے دھیان اسکا نہ پہونچے اسے تعب
ٹپکاتے اُسکے حلق مین ہین آب بے سبب
پھٹتا ہے قلب حال شہہ مشرقین پر
کیا جانکنی مین گذرے تھے صدمے حسینؑ پر
۱۰۸
نرغہ وہ اہل ظلم کا اور وہ ہجوم یاس
سب مر چکے ہین باقی نہین اب کسی کی آس
ہے ظالمون کا دور نہین کوئی حق شناس
وہ جانکنی کا کرب وہ سولہ پہر کی پیاس
کھینچی جو آہ سینے مین برچھی سی گڑ گئی
مانگا جو پانی تیرون کی بوچھار پڑ گئی
۱۰۹
آیا کسی کو رحم نہ سیّد کی جان پر
بارہ ستم شعار بڑھے تیغین تول کر
آئے قریب سبط نبی جب وہ بد گُہر
حضرت نے غش سے چونک کے کی قہر کی نظر
سینون مین قلب رُعب نگہ سے اُلٹ گئے
تلوارین پھینک پھینک کے ظالم پلٹ گئے
۱۱۰
ہے ہے جہان مین پھر تو قیامت ہوئی بپا
خنجر کمر سے کھینچ کے شمر لعین بڑھا
پاس نبیؐ کیا نہ خدا سے شقی ڈرا
پیاسے کے حلق خشک پہ خنجر کو رکھ دیا
اس غم سے چھاتی زینبؑ بیکس کی پھٹ گئی
خنجر سے ب ڑھ کے فاطمہ زہرا لپٹ گئی
۱۱۱
چلاتی تھی یہ زینبؑ غمگین و سوگوار
کر رحم میرے بھائی پہ اے شمر نابکار
کچھ غور کر کہ سینے پہ کسکے ہے تو سوار
جان تنِ رسول ہے یہ آسمان وقار
خنجر سے تیرے حلق پیمبرؐ کا کٹ نہ جائے
ڈر ہے کہین یہ دفترِ عالم اُلٹ نہ جائے
۱۱۲
بیجرم ہے مسافر صحراے کربلا
بیکس نے تیری کونسی کی ہے بھلا خطا
نانا کا کلمہ پڑھ کے یہ کرتا ہے تو جفا
نازل نہ تجھپہ ہوئے کہین قہر کبریا
بہر خدا نبیؐ کے نواسے کو چھوڑ دے
اے شمر تین روز کے پیاسے کو چھوڑ دے
۱۱۳
پھر گر کے خاک پر یہ پکاری وہ دلفگار
افسوس ذبح ہوتا ہے امان کا یادگار
بیکس کا ایسے وقت مین ہے کون غمگسار
ہے ہے وہ حلق پیاسے کا اور تیغ آبدار
کون اب بچائے فاطمہؑ زہرا کے لال کو
لوگو خبر کرو اسد ذوالجلال کو
۱۱۴
ہے ہے مدد کو زینبؑ بیکس کسے بُلائے
لختِ دل رسول پہ اب کون رحم کھائے
کون ابن فاطمہؑ کی مصیبت مین کام آئے
سیّد کو کون ذبح سے اسوقت مین بچائے
بستی اُجاڑ ہوتی ہے شیر آلہ کی
کٹتی ہے بوسہ گاہ رسالت پناہ کی
۱۱۵
ہے ہے کدھر مین جاؤن پکارون کسے مین آہ
سنتا نہین کوئی مری فریاد یا الٰہ
ہوتی ہین دشت کین مین نبی زادیان تباہ
شپیر قتل ہوتے ہین جنگل مین بے گناہ
لٹتا ہے گھر نبیؐ و علیؑ و بتولؑ کا
دنیا سے کوچ کرتا ہے پیارا رسول کا
۱۱۶
کہدے نجف مین جاکے علی سے کوئی ذرا
پہونچو مدد کو جلد تم اے شیر کبریا
دم توڑتا ہے خاک پہ مظلوم کربلا
اب کوئی دم مین ہوتا ہے سر جسم سے جدا
بیکس کی زخمی چھاتی پہ قاتل سوار ہے
پیاسے کے خشک حلق پہ خنجر کی دھار ہے
۱۱۷
سر پیٹتی تھی رن مین جو زینبؑ جگرفگار
دشتِ بلا مین ایک قیامت تھی آشکار
حضرت بھی غش سے چونک کے ہوتے تھے اشکبار
تکتے تھے چشم یاس سے مُڑ مُڑ کے بار بار
طاقت نہ تھی کلام کی اُس تشنہ کام مین
ہلتے تھے لب کہ نکلی ہو کیون اژدہام مین
۱۱۸
کرتے تھے ہاتھ اوٹھاکے اشارہ ادھر نہ آؤ
اکبر کی ہے قسم تمھین خیمے مین لوٹ جاؤ
زینب نہ میرے واسطے یون اشک خون بہاؤ
اسدم کسی طرف نہ مرا دھیان تم بٹاؤ
تیغ دو دم قریب ہے قاتل قریب ہے
یہ وقت امتحان حسینؑ غریب ہے
۱۱۹
اتنے مین آہ چل گئی گردن پہ تیغ کین
سینے سے اوٹھا کاٹ کے سر وہ عدوے دین
دنیا سے کوچ کر گیا حیدر کا جانشین
تھرایا آسمان لرزنے لگی زمین
اس غم سے حال اہل حرم کا تباہ تھا
اندھیر تھا جہان مین زمانہ سیاہ تھا
۱۲۰
زینبؑ کی لاش شاہ پہ جسدم پڑی نگاہ
چلائی گرکے خاک پہ باصد فغان و آہ
جلتی زمین پہ سوتے ہو اے عرش بارگاہ
یثرب اُجاڑ کر دیا آباد قتل گاہ
جنگل مین آہ بالی سکینہ کو چھوڑ کے
فردوس مین چلے گئے مُنھ اوس سے موڑ کے
۱۲۱
قربان تیرے لاشۂ بے سر کے ہون
کیونکر تمھاری قبر بنائے یہ بیوطن
دنیا مین آگ لگ گئی ہے سرور زمن
ممکن ہے نہ جنازہ نہ کافور نہ کفن
کیونکر قرار آئے دل بیقرار کو
دے مٹّی کون آکے غریب الدیار کو
۱۲۲
خاموش اے انیسؔ کہ دل ہو گیا کباب
لکھون تمام مین تو ہوجاے آگ کتاب
آقا سے کر یہ عرض کہ اے مالک الرقاب
بس ابتو ہند مین مری مٹی نہو خراب
آنکھون سے اپنی آپکا دربار دیکھ لون
دربار اور حضور کی سرکار دیکھ لون

رُباعی
ہو خاک و لا امید آزادی مین
حاصل ہو بلندی تجھے بربادی مین
آسان نہین کچھ طریق عشق معبود
موسیؑ بھی تو ایمن تھے نہ اس وادی مین

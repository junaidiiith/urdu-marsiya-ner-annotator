جلد ششم
مرثیہ میر انیس

۱
کیون زلزلہ مین آج زمین کربلا کی ہے
کیون خاک زرد خوف سے دشتِ وغا کی ہے
کیوں صف اولٹ پلٹ سپہ شقا کی ہے
ساری یہ دھاک تیغ شہ لافتا کی ہے
اک تہلکہ ہے زیر فلک ہر مقام پر
نزدیک ہے کہ برق گرے آج شام پر
۲
گردون پہ کانپتی ہے ملائک کی سب سپاہ
اک شور ہے کہ آج زمانہ ہوا تباہ
ثابت ہے قُطب پر کہ نہین اب کہین پناہ
طے کر گیا ہے دم مین قمر منزلون کی راہ
فرق آگیا ہے مہر فلک کے عروج مین
ڈر ڈر کے چھپ گئے ہین ستارے بروج مین
۳
کھینچے ہے سر جو تیغ جگر بند بوتراب
چکر مین ہے پسر لیے چہرے پر آفتاب
پنہان ہے برقؔ رعدؔ کا زہرہ ہے آب آب
لرزہ ہے جسم ثور کو ماہی کو اضطراب
اُلٹے ہین غیظ سے جو حسینؑ آستین کو
سارے پہاڑ دابے ہوئے ہین زمین کو
۴
نازل ہے موذیون یہ زبس قہر کردگار
وہشت کے مارے چُھٹ گئے ہین اژدرون سے غار
کہتے ہین بابیون مین یہ افعی بھی بار بار
ہے غیظ مین درندۂ اژدر کا یادگار
ابرو پہ بل ہے دل مین شجاعت کی لہر ہے
اب دشت ماریہ مین تھمین ہم تو زہر ہے
۵
سبزہ نڈھال تیغ کے ڈر سے ہے چارسو
باغون مین سرو کانپ رہے ہین کنار جو
غنچون کے دل چمن مین ہوئے جاتے ہین لہو
اُڑتا ہے رنگ گرتے ہین گل بھاگتی ہے بُو
قمری روان ہے بلبل رنگین نوا کے ساتھ
پتے بھی بھاگے جاتے ہین اڑ کر ہوا کے ساتھ
۶
سرگرم جنگ کون ہو دق ہے ہر اک جوان
شیرون کو تپ چڑھی ہے لرزتے ہین استخوان
پیک نگاہ چشم کے پردے مین ہے نہان
آتی ہے دل دھڑکنے سے آواز الامان
سینے مین ہر جگہ جو اُلٹتا ہے خوف سے
لب تک نفس بھی آکے پلٹتا ہے خوف سے
۷
بگڑا ہوا ہے روم کی فوجون کا بندوبست
نافوس کی طرح سے ہین نالان صنم پرست
کیا سر اوٹھائین کوفیون کا حوصلہ ہے پست
فوج حلب پہ آئینہ ہے صورت شکست
ہے شامیون کو یاس امید ظفر نہین
خیبر کے سرکشون کو کچھ اپنی خبر نہین
۸
کم ظرف چینیون کو بھی ہے زندگی وبال
کانسے سرون کے چور نہون ہے یہی خیال
اپنی خطا یہ اہل ختن کو ہے انفعال
دہشت سے گُھل گئے ہین یہ مصریون کا حال
کہتے ہین تُرک ترک وغا مین پناہ ہے
زندگی پکارتے ہین کہ دنیا سیاہ ہے
۹
ہین بیحواس خوف شہہ دین سے سب جری
غل ہے کہ سیکھ لے کوئی اس گھر سے صفدری
کہتے ہین سبکے سب کہ نہین جنگ سرسری
رعشہ ہے دست و پا مین کلیجون مین تھرتھری
ضرب اسکی قہر ہے تو قیامت کی دھار ہے
بھاگے تھے جس سے ہم یہ وہی ذوالفقار ہے
۱۰
اُس دن تو بچ گئے مگر اب ۔۔۔۔۔۔
دست قوی وہی ہے وہی تیغ بیمثال
ہیبت اوسی طرح ہے وہی ہے دلون کا حال
آثار سب وہی ہین کرے خیر ذوالجلال
دھڑکا یہ ہے کہ قہر مین پھر مبتلا نہون
دیکھو تو غور سے کہین مشکل کشا نہون
۱۱
مضطر ہے خوف جان سے اودھر لشکر ستم
چین برجین کھڑے ہین ادھر سید امم
تیغ علی جو دست مبارک مین ہے علم
برق نہیب فوج پہ گرتی ہے دمبدم
رن پر ہے آفتاب امامت چرھا ہوا
شوکت کا عرش سے بھی ہے پایا بڑھا ہوا
۱۲
گلدستہ ہے علمائے شاہنشۂ زمن
خوشبو پہ جسکے صدقے ہے فردوس کا چمن
بکھرے ہوہے ہین دوش پہ گیسو پُر شکن
سارا سواد ماریہ ہے غیرت ختن
عارض ہین یا کہ باغ جنان کے یہ پھول ہین
سُرخی گواہ ہے کہ یہ آل رسول ہیں
۱۳
مدح جبین مٹاتی ہے شمس الضحا کا نور
چہرے سے آشکار ہے خیرالورا کا نور
گردن کا نور اور وہ تن باصفا کا نور
جلوہ دکھا رہا ہے سراپا خدا کا نور
ہے انتخاب روے کتابی حضور کا
نقطہ ہے آفتاب اسی حق کے نور کا
۱۴
ڈھالون سے مُنھ چھپائین نہ کس طرح خیرہ سر
چین جبین کی تیز ہین تیغین کہ الحذر
مژگان ۔۔۔۔۔۔۔۔۔ توڑ رہے ہین دل و جگر
ابرو ادھر ۔۔۔۔۔۔۔۔۔۔۔۔۔ ہوے تیغ دوسر اودھر
چورنگ اب پیادے بھی ہون گے سوار بھی
یان دوسر دھیان بھی ہین اک ذوالفقار بھی
۱۵
چہرہ سے خود عیان ہے عُلوی حسب نسب
ظاہر کلام سے ہے کہ ہین افصح العرب
پیدا لبون سے ہے کہ عطش سے ہین جان بلب
چتون سے آشکار ہے اللہ کا غضب
غل ہے کہ حق کے قہر کی شمشیر ہین یہی
غربت پکارتی ہے کہ شپیر ہین یہی
۱۶
گو وقت انتشار ہے پر جمع ہین حواس
اتنی نہین مجال کہ آئے ہراس پاس
ہو باریاب یاس کو حاصل ہے اتنی آس
قائم طبان قطب ہین شاہ فلک اساس
گیتی ہٹے پہاڑ ہٹے آسمان ہٹے
اپنی جگہ سے عرش معلی کہان ہٹے
۱۷
نعرہ یہ ہے کہ میر قضا و قدر ہون مین
خادم ہین جنکے جن و ملک وہ بشر ہون مین
قبضہ ہے ۔۔۔۔۔۔۔ تر پہ شہ بحر و بر ہون مین
تا حشر بے زوال ہے جو وہ قمر ہون مین
بڑھتا رہیگا نور رسالت مآب کا
مطلع ہون مین جہان مین نو آفتاب کا
۱۸
پانی کی چاہ اب نہین گو تشنہ لب ہون مین
خالق گواہ ہے کہ شہادت طلب ہون مین
واہ حسب ہون سید عالی نسب ہون مین
ابن علی ہون جان رسول عرب ہون مین
بازو حسنؑ کا فاطمہ کا نور مین ہون
آگاہ جو نہو وہ سنے مین حسینؑ ہون
۱۹
بتلاؤ مجھ مین شان پیمبرؐ ہے یا نہین
رخ پر مرے جلالت حیدر ہے یا نہین
کیون سرکشو علی کا یہ مغفر ہے یا نہین
کرار کی یہ تیغ دو پیکر ہے یا نہین
کشورستان یہی ہے یہی تاج بخش ہے
جولان جو مثل برق ہے یہ کسکا رخش ہے
۲۰
لاکھون جوان پہ در صفت شیر نر تھا کون
صفدر تھا کون مالک فتح و ظفر تھا کون
ہر مکر و شر مین ناصر خیرالبشر تھا کون
بھاگا تھا کون کون اُحد مین سپر تھا کون
کسنے بزور زیر کیا شرق و غرب کو
لشکر جنون کا مان گیا کسکی ضرب کو
۲۱
سر کا کبھی نہ رن سے وہ اللہ کا ولی
میدان تھا صاف تیغ یداللہ جب چلی
ہر معرکہ مین جوہر جرأت رہے جلی
وہ کونسی وغا تھی کہ آگے نہ تھی علی
آمادۂ نبرد بصد طیش تھے یہی
ہر جنگ مین مقدمۃ الجیش تھے یہی
۲۲
وہ بندوبست قہر کا خمیر کا وہ حصار
مجمع وہ اوسطرف کا ادھر کا یہ انتشار
بہتیرے جاکے ہوتے تھے سرگرم کارزار
لیکن شکست پاکے پلٹتے تھے بار بار
کیونکر بغیر فتح خدا کلولی پھرے
خیبر کا در اوکھاڑ لیا تب علی پھرے
۲۳
ہر چند تین روز سے تشنہ دہن ہون مین
پر شیر بیشۂ اسد ذوالمنن ہون مین
قبضے مین جسکے فتح ہے وہ تیغزون ہون مین
پیمان شکن جو تم ہو تو لشکر شکن ہون مین
سمجھون نہ خاک سدّ سکندر کی آڑ کو
فوجین تو کیا جگہ سے ہٹا دون پہاڑ کو
۲۴
چمکے گی دشت کین مین جو یہ تیغ سر شگاف
جنات کانپ جائینگے مابین کوہ قاف
پٹجائیگا جو لاشون سے یہو ادیٔ مصاف
خندق کا معرکہ نظر آئیگا صاف صاف
لوٹینگے بسمل اسکی تراش و خراش پر
سو سو کی لاش ہوئیگی اک اک کی لاش پر
۲۵
کیا تاب مُنھ پہ برق جہان سوز کے جو آؤ
اب بھی ہے خیریت جو مجھے غیظ مین نہ لاؤ
حجت تمام کرنے کو کہتا ہون رحم کھاؤ
منظور ہے مجھے کہ جہنم مین تم نہ جاؤ
ہے دشمن خدا و پیمبر عدو مرا
برسے گا خون فلک سے بہا گر لہو مرا
۲۶
محبوب کردگار کا جایا ہون یا نہین
غربت زدہ فلک کا ستایا ہون یا نہین
حسب الطلب وطن سے مین آیا ہون یا نہین
ہمراہ اپنے بچون کو لایا ہون یا نہین
مہمان تمھاری نہر کو تکتے ہین یاس سے
سولہ پہر ہوے کہ پھڑکتے ہین پیاس سے
۲۷
کیا ہو گئی عرب کی حمیت بتا تو دو
مہمان کی کرتے ہین یوہین دعوت بتا تو دو
اس سگینہ سے وجہ عداوت بتا تو دو
کس جرم پر ہو درپے باعث بتا تو دو
حق کسکا مین نے لیلیا کسپر ستم کیا
تیغون سے کسکے باغ کو مین نے قلم کیا
۲۸
غربت مین کیا کیا کسی سیّد کا گھر تباہ
یا ترک کی کسی سے محبت کی رسم و راہ
تیغون سے یا نہ دی کسی مظلوم کو پناہ
پیارون کو یا کسی کے کیا قتل بیگناہ
ہان کسنے میری ہاتھ سے تکلیف پائی ہے
کسکے جوان بیٹے کو برچھی لگائی ہے
۲۹
پابند درد غم ہون اسیر بلا ہون مین
مظلوم بھی ہون بیکس و بے آشنا ہون مین
صابر بھی ہون کریم بھی ہون رہنما ہون مین
منصف جو ہو تو غور کرو بے خطا ہون مین
کہتا ہون پھر کہ جان رسول انام ہون
خون مرے شریک نہو مین امام ہون
۳۰
کرتے ابھی کلام نصیحت بہت جناب
پر ناصواب اہل خطا نے دیئے جواب
بیٹھے سنبھل کے اسپ پہ مانند بوتراب
تولی حسام حشم مین آکر بصد عتاب
سمجھے کہ قطعہ رشتۂ اُمّید ہو گیا
رُخ تھا جو رشک بدر وہ خورشید ہو گیا
۳۱
مولا بڑھے جلال مین اہل ستم بڑھے
تلوارین ہٹ گئیں تیر تیز دم بڑھے
نیزون کے سر ہٹے فرسون کے قدم بڑھے
دامن سمیٹتے ہوے پیچھے علم بڑھے
پھر کون ٹھہرے رن مین قدم اپنے گاڑ کے
تھمتا نہ وہ بھی پانؤن جو ہوتے پہاڑ کے
۳۲
تیغ آئی چمکی برق بہا خون شرر اوڑے
مغفر ہوے دو نیم جلے جسم سر اوڑے
تھرا کے مرغ ۔۔۔۔۔۔۔۔ ادھر اور اودھر اُڑے
بھاگے چرند گرد اڑے جانور اوڑے
کھینچے سر اژدرون نے درون مین پہاڑ کے
دریا چلا حبابون کے خیمے اوکھاڑ کے
۳۳
پائی جو بوے ضیغم ضرخام کردگار
بھڑکے صفون مین ڈر کے سوارون کے رہوار
سمٹا کوئی ہوا کوئی اوڑ کر صفون کے پار
کوئی طرارے بھرے لگا ہوکے بیقرار
توڑا کسی نے باگ کے تسمے کو چاب کے
بھاگا کوئی دہن مین دہانے کو داب کے
۳۴
ہونے لگا الف کوئی مابین اژدہام
ڈر ڈر کے پچھلے پانؤن ہٹا کوئی تیزگام
راکب سے کر رہا تھا بدی کوئی خوشخرام
موزے پہ مُنھ کو ڈالتا تھا کوئی بدلجام
پہونچا کسی کے ہاتھ سے جھٹکا سوار کو
پشنگ کسی نے پھینک کے پٹکا سوار کو
۳۵
ایسی روا روی مین تھمین کیا بہم سوار
ہلچل مین کر نہ سکتے تھے تیغین علم سوار
مہلت نہ اتنی پائی کہ ہون تازہ دم سوار
اُکھڑی کسی کی ران گرا کوئی بیقرار
اُفتاد تھی غضب کہ سنبھلنا محال تھا
ہر بار پیدلون کا پرا پائمال تھا
۳۶
چل پھر غضب تھی تیغ شہ خوشخصال مین
مغفر مین تھی کبھی کبھی لوہے کی ڈھال مین
صید افگنی دکھائی تھی دشت قتال مین
ہر مرغ جان کھینچ آتا تھا جوہر کے جال مین
غل کشمکش مین تھا نئے ڈھنگ اس جدل کے ہین
طائر پکارتے تھے کے پھندے اجل کے ہین
۳۷
شعلے کی طرح تیغ لپکتی تھی دمبدم
ہر صف جھجک جھجک کے سرکتی تھی دمبدم
ضو سے ہر اک کی آنکھ جھپکتی تھی دمبدم
کالی گھٹا مین برق چمکتی تھی دمبدم
برپا تھا شور چار طرف اوسکی باڑھ کا
سر کیا برس رہے تھے کہ مِینھ تھا اساڑھ کا
۳۸
خون مین نہا نہا کے نکھرتی تھی بار بار
چلتی تھی بار بار ٹھہرتی تھی بار بار
اٹکھیلیان شریرون سے کرتی تھی بار بار
دم الفت حسینؑ کا بھرتی تھی بار بار
پھرتی تھی جب چمک کے صف کارزار سے
حضرت بھی چوم لیتے تھے قبضہ کو پیار سے
۳۹
تھے چور سر سے تابقدم اشقیا اودھر
سر دور جسم سے تھے ادھر دست و پا اودھر
فوارے خون کے چھٹتے تھے جب جابجا اودھر
سرکاتی تھی تھپیڑون سے اونکو ہوا اودھر
مطلب یہ تھا کہ شاہ تلے ہین جدال پر
چھینٹین پڑین نہ خون کی محمدؐ کے لال پر
۴۰
بپھرا ہوا تھا ضیغم ضرغام ذوالجلال
توڑی کسی کی تیغ تو چھینی کسی کی ڈھال
چارون طرف اسد کی جھپٹ تھی دم جدال
جان بلب وہ ذبح یہ بسمل وہ پائمال
مُنھ بھر گیا تھا جنگ سے اک اک دلیر کا
غازی کی ضرب تھی کہ طمانچہ تھا شیر کا
۴۱
چارون طرف تھے وار نثار اس حوالے کے
مجروح ہو رہے تھے پرے آس پاس کے
ڈنکے تھے تیغ سرور گردون اساس کے
قبضے مین تھی حسینؑ ۔۔۔۔۔۔۔۔۔۔۔۔۔۔ جوہر شناس کے
تکیہ وفا مین دوش امام زمان پہ تھا
بجلی بنی ہوئی تھی دماغ آسمان پر تھا
۴۲
گو آگ تھی مزاج مین پر آبدار تھی
دھارے سے رودنیل کے بھی تیز دھار تھی
دبتی تھی کب کسی سے کہ وہ ذوالفقار تھی
بیباک پیدلون کے سرون پر سوار تھی
چہرہ بگاڑ دے کوئی مُنھ پر اگر چڑھے
اُتری ہو جو کہ چرخ سے کون اُسکے سر چڑھے
۴۳
کیا ضرب تھی کہ موت بھی ہٹتی تھی بار بار
آئی ہوئی ہوا بھی پلٹتی تھی بار بار
ماہی سے جُھک کے ثور لپٹتی تھی بار بار
گیتی لرز لرز کے سمٹتی تھی بار بار
اس زلزلے مین خوف جو تھا انقلاب کا
تھمتی تھی نام لیکے زمین بوتراب کا
۴۴
تھی شعلہ بار آتش تیغ امام دین
پُھکتے تھے جسم آگ کے شعلے تھے اہل کین
گھوڑے بھڑک رہے تھے کہ سوزاں تھے اونکے زین
دامن بچھا رہا تھا کوئی کوئی آستین
دل بھی جلے تھے فوج جہنم مقام کے
غل تھا کہ آگ لگ گئی لشکر مین شام کے
۴۵
لشکر سے بھاگے جاتے تھے سب بے شعور دور
گہہ متصل تھے گاہ امام غیور دور
جانین تنون سے دوسرون سے غرور دور
ہر دم اجل پکار رہی تھی کہ دور دور
یہ آگ وہ ہے جلتے ہین جن جسکی آنچ سے
مین بھی پناہ مانگتی ہون اسکی آنچ سے
۴۶
تھی خون مین ذوالفقار امام حجاز غرق
اور تھے ادھر عرق مین شہہ سرفراز غرق
اک شور تھا کہ ہوتا ہے اب یہ جہاز غرق
گھوڑے کے سم لہو مین دم تُرکتاز غرق
پانی کیا ہے بند جو پیاسون پہ جبر سے
بارش ہے خون کی تیغ دو پیکر کے ابر سے
۴۷
جب سن سے آئی اُسنے کیا تن سے سر قلم
ہر ہاتھ مین جدا ہوا بازو کمر قلم
یون ہو رہے تھے نیزۂ و تیر و تبر قلم
فصل خزان مین ہوتے ہین جیسے شجر قلم
ضیغم کا دل ہو شق وہ جھپٹ تھی وہ ڈانٹ تھی
تیغون کے پھل قلم تھے نئی کاٹ چھانٹ تھی
۴۸
ہر صف کی صاف سیف صفائی دکھا گئی
کٹ کٹ گئے گلے وہ رُکھائی دکھا گئی
سو سو کے جسم و سر مین جدائی دکھا گئی
چل پھر دکھا گئی کج ادائی دکھا گئی
گردش تھی اسکی کیا کہ اجل کا حصار تھا
پیتی تھی جُھک کے خون یہ نیا انکسار تھا
۴۹
فوج یزید مین جو نمودار تھے بڑے
دو ہاتھ جم کے ابن علی سے نہ وہ لڑے
سرکے نہ مثل قطب قدم جس جگہ گڑے
لشکر بھگا دیا سر میدان کھڑے کھڑے
قربان جرأت شہہ قدسی صفات کے
رہ جاے بات ہین یہی معنی ثبات کے
۵۰
اللہ ری بیقراریٔ شبدیز خوش قدم
جسکی تڑپ مین برق جہندہ بہت ہے کم
اچیل سُبک عنان سمن اندام دُور دم
خوش چشم خوش جمال پر پوش غزالِ رم
گردش کے وقت دور جہان ایک کا وہ تھا
شہباز تھا ہوا پہ زمین پر چھلاوہ تھا
۵۱
وہ انکھڑیان سیاہ کہ آشوب روزگار
خونخوار فتنہ ساز جہان دیدۂ رعب دار
تِل تِل کا حال اسپہ نہ کیونکر ہو آشکار
آنکھون کی طرح پانؤن مین بھی پتلیان ہین چار
زیر قدم ہے سیر سفیدد سپاہ کی
دیکھے ہوے ہے آنکھ رسالت پناہ کی
۵۲
وہ کرو فر وہ دبدبہ وہ اوج وہ وقار
آتش مزاج مضطر و بیتاب و بیقرار
ہوتا اگر نہ راکب دوش نبی سوار
تھمتا کبھی نہ گرم زمین پر وہ رہوار
ہر دم تڑپ تھی برق جہان تاب کی طرح
قطرے لہو کے اوڑتے تھے سیماب کی طرح
۵۳
کیونکر ہو وصف سرعت شبدیز تیزگام
پہلے ہی یان ہوا ہوئی عقل خجتہ کام
کاغذ پہ کبھی رقم بھی کیا گر باہتمام
ساکن جو حرف تھے متحرک ہوے تمام
بیجا نہین جو اشہب مضمون روانہ ہے
خامہ کو جانتا ہے کہ یہ تازیانہ ہے
۵۴
معجز نما کی تیغ شرر دم کو کیا کہون
ہر دم چمک دمک سے جو ہے برق سے فزون
بالاے چرخ تیغ مہ نو ہے سرنگون
دیکھو شفق فلک پہ ہے یا ہے یہ جوے خون
ادچھا سا ہاتھ پڑ گیا شاید جناب کا
پھرتا ہے لوٹتا ہوا سر آفتاب کا
۵۵
دستِ امام دین مین جو تھی تیغ لاجواب
دریا مین سر چھپاتا تھا ڈر ڈر کے ہر جناب
مرغابیون کو کھاٹ تک آتنے کی تھی نہ تاب
دھڑکا تھا مچھلیون کو نہنگون کو اضطراب
دھوئے تھے ہاتھ مردم آبی حیات سے
پانی بھی چاہتا تھا کنارہ فرات کا
۵۶
وہ ہاتھ بیعدیل وہ تلوار لاجواب
ضرب یداللہی کی طرح وار لاجواب
بانکی ادا چلن دم مکار لاجواب
بے مثل و بے نظیر چمک دھار لاجواب
اوسکی برش کا وصف لکھون تو یہ حال ہو
میدان قلم کا خون مضامین سے لال ہو
۵۷
آمد مین اسکی قہر الٰہی کا سب ہے طور
کشورستان قاطع بنیاد ظلم و جور
مانین جسے ملک وہی تلوار ہے کہ اور
توصیف اس سے بڑھ کے نہین کیجیے جو غور
حقا کہ آبرو اسے ربّ علا نے دی
بسی یہ تیغ ہے کہ علی کو خدا نے دی
۵۸
اوسوقت ابن سعد ستمگر کا تھا یہ حال
روے سیاہ زرد تھا تشویش تھی کمال
ہر دم یہی ملال کہ اب فتح ہے محال
پہلو مین سر جھکائے ہوئے شمر یدخصال
سینے مین سوز غم سے پھپھولے پڑے
دس بیس پہلوان بھی برابر کھڑے ہوئے
۵۹
بڑھ کر بصد غرور پکارا یہ ایک پل
کیون اے رئیس تجھکو اسی فوج پر تھا بل
سمجھا نہ یہ کہ جان لڑانے کا ہے محل
اک فاقہ کش کے ڈر سے فراری مین دل کے دل
دھبہ سپہ گری مین لگا نام کھو دیا
ان سب نے اپنے ساتھ ہمین بھی ڈبو دیا
۶۰
بولا یہ ابن سعد کہ پہر ہے درنگ کیا
ہے پاس نام وننگ تو گھوڑے کی باگ اوٹھا
بے شبہہ تو شجاع ہے رستم سے بھی سوا
تنہا سے فاقہ کش سے مسافر سے کر وغا
جانباز جان دیتے ہین حاکم کے کام پر
شاید رقم یہ فتح ہو تیرے ہی نام پر
۶۱
بولا وہ پُر غرور کہ ہے عذر مجکو کب
ہوتا ہون ابن شیر خدا سے وغا طلب
افسر ہین جتنے فوج کے ہون ایک جا وہ سب
میری بھی حرب ضرب کو اب دیکھ لین غرب
پڑ جائے تہلکہ یہ وہی کارزار ہے
یہ معرکہ یہ دن یہ وغا یادگار ہے
۶۲
ہے دفترون مین قابل تحریر یہ وغا
منشی کو حکم دے کہ بلندی پہ جلد جا
جب مین لڑون تو جان لڑائے رہے ذرا
چوٹین ادھر اودھر کی لکھے سب جدا جدا
بڑھ کر لڑا ہے یکون قدم کسکے سر کے ہین
اوچھے کدھر کے وار ہین پورے کدھر کے ہین
۶۳
یہ سنکے جمع ہو گئے سب افسران فوج
بڑھ بڑھ کے ایک سمت جمے پہلوان فوج
بھاگے ہوے بھی پھر سمٹ آئے یلانِ فوج
کڑکا ہوا صفون مین بڑھے پھر نشان فوج
ہیبت سے ہر بشر کا بدن کانپنے لگا
باجے بجے تو اور بھی رن کانپنے لگا
۶۴
چھیڑا فرس کو پیل دمان نے ۔۔۔۔۔۔۔۔۔۔۔۔۔۔۔
کانپتی دھمک سے رستم و سہراب کی لحد
رہبر ہوئی جو موت تو شیطان نے کی مدد
غل تھا کہ پیل مست بڑھا جانب اسد
ظلمت بڑھی مقابلہ کرنے کو ماہ سے
مرحب چلا نبرد کو شیر آلہ سے
۶۵
وہ شور وہ غریو وہ جوش و خروش و لاف
پانی ہو جس سے دیو کا زہرہ میان قاف
دعویٰ یہ تھا کہ پیکر سرور دم مصاف
اک ضرب مین دو نیم کرون گا مین تا بہ ناف
کچھ فرق ہو تو مُنھ نہ کسی کو دکھاؤن گا
ہان آج ذوالفقار علی لے کے آؤن گا
۶۶
زین پر بسان دیو سیہ مست تھا مکین
چین برجبین چڑھی ہوئی کہتی تُک آستین
خود بلند سر پہ جو رکھے تھا وہ لعین
چوٹی ہپ تھا پہاڑ کے اک برج آہنین
تن یون تھا چار آئینۂ آبدار مین
جنات جس طرح سے گھرے ہون حصار مین
۶۷
قربوس پر وہ گرز گران سرکہ الامان
پشت درشت پر تو سپر دوش پر کمان
توڑے جو قلب کوہ کا نیزے کی وہ سنان
ترکش تھا یا کھلا ہوا اژدر کا تھا دہان
پیک اجل جلو مین ہزیمت رکاب مین
اک تیغ دوش پر تھی تو اک تیغ ڈاب مین
۶۸
تھا سُرخ مشتعل تابان رخ سیاہ
دو مشعلین چمک گئین کی جس طرف نگاہ
وہ آگ کا مزاج کہ اژدر کہے پناہ
سایہ پڑے زمین پہ تو جلنے لگے گیاہ
ہنستی تھی برق قہر خدا اُس شکوہ پر
ناری سمندر پر تھا کہ تھا کوہ کوہ پر
۶۹
تھا گرم رو جو رن مین وہ سرگرم کارزار
شعلے سقر کے تکتے تھے اُٹھ اُٹھ کے بار بار
کہتی تھی موت ہے عبـث اتنا یہ بیقرار
نور خدا کے سامنے ناری کا کیا وقار
اک دم مین سرد ہوکے جہنم مین جائیگا
یہ آج ذوالفقار کا پانی بُجھائیگا
۷۰
پہونچا قریب ضیغم شیر آلہ جب
گھوڑے کی باگ روک کے ٹھہرا وہ بے ادب
گاڑا زمین پر زور سے نیزہ بصد غضب
کج کی ستم شعار نے گردن چبا کے لب
بدبین امام دین پہ نظر گاڑنے لگا
ہاتھی سا جھوم جھوم کے چنگھاڑنے لگا
۷۱
نعرہ کیا کہ سب ہین زبردست مجھسے زیر
پسپا ہو وقت جنگ جو رستم سا ہو دلیر
مجھسے لڑے وہ شخص جو ہو زندگی سے سیر
پنجہ ہے میرا پنجۂ محکم مثال شیر
اژدر ہون دیو مست ہون پیل دمان ہون مین
برسے گا خون کہ سیف بن قہرمان ہون مین
۷۲
ہو جائے گر مقابلہ میرا دم مصاف
صمصام سام ڈر سے نہ چھوڑے کبھی غلاف
اس تیغ بے پناہ کی ہے دھاک تابہ قاف
سینہ حریف کا ہو قلم کی طرح شگاف
پشت و پناہ فوج ہون افسر کی آڑ ہون
بہر نبرد پانون جو گاڑون پہاڑ ہون
۷۹
کہنے لگا بگڑ کے وہ کیّاد و کینہ جو
اسدم بدن مین اونٹ رہا ہے مرے لہو
بیکار ہے یہ رمز و کنائے کی گفتگو
اب وار روکیے مرا اے شاہ نیکخو
لیکن نہ کھیت سے فرس تیز دم ہٹے
ساونت ااپ ہین تو نہ پیچھے قدم ہٹے
۸۰
فرمایا ہم ہین دفتر مردانگی مین فرد
دیکھے اگر جلال تو ہو آفتاب درد
یہ پانون کیا ہٹینگے زمین سے دم نبرد
پیچھے کبھی ہٹی نہین اپنے قدم کی گرد
کیا داخل اس جگہ سے جو اب کن دین ہٹے
گر زلزلہ بھی ہو تو نہ اتنی زمین ہٹے
۸۱
اس گھر کی صفدری نہین تجھپر ابھی عیان
نادم تجھے کرینگی یہ تیری تعلیان
کیون مضطرب ہے او ستم ایجاد و بد زبان
ہوتا ہے دم مین سب ترے دعویٰ کا امتحان
ہان وقت پر نہ جنگ سے مُنھ موڑیو کہین
ثابت قدم ہے تو نہ جگہ چھوڑیو کہین
۸۲
اب کہہ کہ کس طرح تجھے منظور ہے جدال
دعوہ ہو تجکو جون سے حربے کا وہ سنبھال
پشت فرس پہ جھوم کے بولا وہ بد خصال
حاصل مجھے سپاہ گری مین ہین سب کمال
ساونت بھی دلبر بھی ہون صف شکن بھی ہون
بر چھیت بھی پھکیت بھی ناوک فگن بھی ہون
۸۳
گرزوستان و تیغ و تبر پر نہین نگاہ
حربہ بس ایک خوب ہے مابین رزمگاہ
سنتا ہون اس گھرانے کی ہے تیغ بے پناہ
مین بھی لڑون گا تیغ سے اے فاطمہ کے ماہ
دم بھر مین فیصلہ ہے نہ جھگڑا نہ دیر ہے
تلوار کی جو آنچ سہے وہ دلیر ہے
۸۴
فرمایا خیر ٹھاٹھ بدل تیغ کھینچ آ
چوٹین جو ہون منجی ہوئی آج اونکا آزما
سنبھلا یہ سُنکے اسپ پہ وہ بانی جفا
حربے جو اور پاس تھے تیغون کے ماسوا
سمجھا کہ یون دکھاؤ نہین آن بان کے
خادم کو سب وہ دیدیئے بیکار جان کے
۸۵
سرکش نے چت کرکے کمر بند آہنین
گھوڑا بڑھایا گرد اُڑی ہل گئی زمین
رستم کی طرح ٹھاٹھ بدلتا ہوا لعین
آپہونچا ضیغم اسداللہ کے قرین
بل کھاکے تیغ میان سے باہر نکال لی
شیر خدا کے شیر نے کاندھے سے ڈھال لی
۸۶
پیہم کئے شقی نے شہہ بحر و بر پہ وار
چوٹین کبھی کمر پہ چلین گاہ سر پہ وار
شہ نے کوئی کیا نہ مگر بے ہنر پہ وار
خالی کبھی دیا کبھی گانٹھا سپر پہ وار
بہ نصرت تھی ابن حیدرؑ کرار کے لیئے
خِفت پہ خفتین تھین جفاکار کے لیئے
۸۷
کیا کیا سنبھل سنبھل کے وہ آتا تھا بار بار
پُھرتی جھپٹ جھپٹ کر دکھاتا تھا بار بار
خالی جو وار تیغ کا جاتا تھا بار بار
کمزور اپنے ہاتھ کو پاتا تھا بار بار
کیا کیا زکین اوٹھاتا تھا تیغ آزمائی مین
جان اپنی پر لڑائے ہوے تھا لڑائی مین
۸۸
چالاکیان کبھی تھین کبھی تھین جھکائیان
گہ پتلیان لڑین کبھی بدلین رُکھائیان
دکھلائین خوب دست ستم کی صفائیان
پر سب ہوئین فضول جو تھین صاف گھائیان
مختل حواس ہوگئے دل ٹوٹنے لگا
ہرچند تھا پھکیت پر جی چھوٹنے لگا
۸۹
ظالم نے کی جھپٹ کے جو اک ضربت گران
اولجھا سپر کے پھول مین پھل اوسکا ناگہان
گردش سپر کو دیکے جو حضرت نے دی تکان
پہونچا شقی کے ہاتھ پہ جھٹکا کہ الامان
تھراتے عضو قلب پہ برق الم گری
بالاے خاک ٹوٹ کے تیغ دودم گری
۹۰
گھوڑا بڑھا کے قبلۂ عالم نے دی صدا
او ابن سعد نجس ذرا سامنے تو آ
لشکر کے نامیون نے بھی دیکھا یہ ماجرا
خوب اسنے آج نام کیا خوب کی وغا
ہمسے لڑے یہ جان ہے کس تیز دست مین
منشی سے کہدے لکھ اسے خط شکست مین
۹۱
کھینچی شقی نے دوسری تلوار ڈاب سے
گلگون ہوا حسینؑ کا چہرہ عتاب سے
نکلی جو ذوالفقار علی آب و تاب سے
غل پڑ گیا جدا ہوئی بجلی سحاب سے
نامرد کو غضب مین نہ چین اک نفس پڑا
نعرہ مثال رعد کیا اور برس پڑا
۹۲
دونون طرف سے چلنے لگے وار دمبدم
بجلی سے کوندنے لگے رہوار دمبدم
تلوار سے جو لڑتی تھی تلوار دمبدم
گردون کے پار ہوتی تھی جھنکار دمبدم
اُڑ کر شرارے گرتے تھے تارے سے ٹوٹ کے
غل تھا کہ چل رہے ہین غضب وار چھوٹ کے
۹۳
اُس معرکہ مین رد و بدل تھی جو یکد گر
تھے مطمئن جناب نہ غافل وہ خیرہ سر
پُھرتی سے آتی جاتی تھی تیغین جدھر جدھر
پھرتی تھین پتلیان بھی برابر اِدھر اودھر
کوشش تھی دو طرف سے جو تیغ آزمائی مین
ڈھالین بھی آنکھین چار کیے تھین لڑائی مین
۹۴
کثرت سے وار کرتا تھا ہرچند نابکار
سربر امام سے ہو بھلا کیا خطا شعار
ہر وقت اُسکے قتل مین تھا شہہ کو اختیار
باعث یہ دیر کا تھا کہ ہوے ذلیل و خوار
جبتک لڑے تو ڈھال یہ سب اوسکے وار لین
جی چھوڑ کر نبرد سے بھاگے تو مار لین
۹۵
کرتے تھے وار اوسپہ سلطان بحر و بر
ہر دم بدن پہ تیغ کو رکھ دیتے تھے مگر
نعرے یہ دمبدم تھے کہ ہان دیکھ بیخبر
یہ سر یہ ہتکٹی یہ طمانچہ ہے یہ کمر
ظالم لے دل مین خار الم گڑتے جاتے تھے
اعضاے تن پہ تیغ کے خط پڑتے جاتے تھے
۹۶
حیدر کے شیر نے تہ ران رکھ کے ذوالفقار
روکے سپر پہ وار ستمگر کے تین چار
موقع ملا تو ہاتھ بڑھا کر بصد وقار
دست لعین سے چھین لی تلوار آبدار
لشکر مین غل ہوا کہ جگہ ہے یہ حیف کی
لو اور دیکھو چھِنگی تلوار سیف کی
۹۷
چھنتے ہی تیغ ہو گئی طاقت بدن کی کم
سب زور شور بھول گیا بانیٔ ستم
کی ذوالفقار شہ نے جو للکار کر علم
ہیبت سمائی خوف سے آیا لبون پہ دم
جھپکا سپر کو مُنھ پہ سیہ کار روک کر
حضرت نے مسکرا دیا تلوار روک کر
۹۸
گھوڑے کی باگ پھیر کے بھاگا وہ رو سیاہ
مثل اسد جھپٹ کے ہوے آپ سدّ راہ
فرمایا تھم ہنسین نہ جوانان کجکلاہ
ظالم یہی سپاہ گری کا چلن ہے واہ
سر سبز ہوگا کیا کہ ترا رنگ زرد ہے
تلوار ڈٹ کے مُنھ پہ جو کھائے وہ مرد ہے
۹۹
کہتا تھا خود پہاڑ ہے خود سر جگہ نہ چھوڑ
قوت تری کھلی نہین ہمپر جگہ نہ چھوڑ
ظالم کھڑے ہین سامنے افسر جگہ نہ چھوڑ
منشی سیاہ کرتا ہے دفتر جگہ نہ چھوڑ
بدمست کیا وہ خواب تھا اب جاگنے لگا
فوجون پہ طعن کرتا تھا خود بھاگنے لگا
۱۰۰
بے مثل ہے تو جنگ کے فن مین کڑی اوٹھا
آئے کہین نہ فرق سخن مین کڑی اوٹھا
او سنگدل ہو نہ رن مین کڑی اوٹھا
فولاد کی زرہ ہے بدن مین کڑی اوٹھا
ہاتھون سے آبرو نہ کہین دے کے جائیو
نامرد ذوالفقار علی لے کے جائیو
۱۰۱
ظالم کو بے لڑے ہوے کچھ بن پڑے نہ جب
نیزہ زمین سے بڑھ کے اوکھاڑا شقی نے تب
آیا جلال مین خلف سرور عرب
شانے پہ ہاتھ تیغ کا مارا بصد غضب
بازو زمین پہ کٹ کے گرا ایک وار مین
ہاتھ اوسکا شہ نے چھید لیا ذوالفقار مین
۱۰۲
اونچا کیا جو دست مبارک بصد وقار
لٹکا ہوا تھا نوک مین بازوے نابکار
سرکش کی تھی شکست سردست آشکار
دم تھا ابھی تو ہاتھ کو جنبش تھی بار بار
لشکر مین غل ہوا کہ یہ معنی ہین جنگ کے
مچھلی پھڑک رہی ہے دہن مین نہنگ کے
۱۰۳
گھوڑے پہ تن کے پھر یہ پکارا علی کا لال
او منشی مشک .......... رقم کر رقم یہ حال
کیون کانپتا ہے جسم ترا بید کے مثال
قرطاس و خامہ ہاتھ مین لے کر ادھر خیال
تعمیل حکم کے رضا مند کر اسے
بازو قلم ہوا ہے قلمبند کر اسے
۱۰۴
ظالم کے سر پہ تیغ پھرآئی پٹک کے ہاتھ
چہرے پہ روسیاہ نے رکھا جھپک کے ہاتھ
پہلے ہی فتح تھی شہہ جن و ملک کے ہاتھ
گردن پہ کج نہاد کی للکارا لپک کے ہاتھ
مرکب سے مر کے دیو میان سقر گرا
جس جا گرا تھا ہاتھ وہین دھڑ سے سر گرا
۱۰۵
یہ دیکھکر فرار ہوا لشکر گران
کانپے جگر لرز گئے جنگ آزما جوان
شہ نے دکھا دکھا کے انھین تیغ خونچکان
آواز دی کہ اور کوئی آئے پہلوان
تنہا کوئی نہ سامنے آیا دلیر کے
لاکھون سمٹ کے آگئے گرو ایک شیر کے
۱۰۶
کسکو ہٹائے کس سے لڑے فاطمہ کا ماہ
اندھیر ہو گیا وہ گھٹا چھا گئی سیاہ
غل تھا کہ ہان نکلنے کی اب دیجیو راہ
پیش امیر لاؤ سر شاہ دین پناہ
دیکھو فراغ ہوگا جو قتل حسینؑ سے
تب ابن سعد رات کو سوئے گا چین سے
۱۰۷
تیغین تمھاری برق ہین گرجو مثال رعد
بانٹے گا آج خلعت و انعام ابن سعد
ہرگز دلاورون سے کرے گا نہ خُلف وعد
دولت بھی لوٹنی ہے علی کی ظفر کے بعد
چلتا ہے بارگاہ شہ مشرقین مین
جلدی ضرور چاہیئے قتل حسین مین
۱۰۸
ہان تیر ظلم یان سے نہ برساؤ غازیو
تلوار روک لی ہے نہ گھبراؤ غازیو
نیزے لگا کے شیر کو تڑپاؤ غازیو
سینے پہ گہرے گہرے لگین گھاؤ غازیو
پاؤ اگر قریب نہ اس خستہ حال کو
پتھر لگاؤ دور سے زہرا کے لال کو
۱۰۹
ناگاہ شہ پہ فوج کے حربے چلے تمام
ٹکڑے ہوا جبین سے قدم تک تنِ امام
گھبرا گیا فرس تو یہ بولے شہہ انام
اے ذوالجناح یان سے ہٹانا نہ ایک گام
گھیرے ہوئے ہے فوج اجل سیدّ راہ ہے
جائیگا اب کہان کر یہی قتل گاہ ہے
۱۱۰
گو پیاس مین ہون فرط جراحت سے جان بلب
چاہون تو ایک حملے مین ہٹجائے فوج سب
لیکن مجھے تو اپنی شہادت کی ہے طلب
ثابت قدم ہون کہ دم امتحان ہے اب
قائل ہو سب جہان کہ انھین کا یہ کام ہے
ایوب بھی مقر ہون کہ صبر اسکا نام ہے
۱۱۱
مضطر نہون لگین تو لگین ناوک ستم
تیغین جو پڑ رہی ہین تو اسکا نہین ہے غم
مارین نہ دم جو تن سے ہو سو بار سر قلم
راحت یہ دُکھ سمجھتے ہین راہ خدا مین ہم
پیدا ہوے ہین درد مصیبت کے واسطے
یہ سب قبول ہے ہمین امت کے واسطے
۱۱۲
مجکو تو قتل ہونے کا غم ہے نہ کچھ ملال
گھر کی ہے اب نہ فکر نہ بچون کا ہے خیال
جانا ضرور ہے سوے دربار ذوالجلال
یہ فکر ہے کہ دیکھیے ہوتا ہے کیا مآل
مرسل بھی تھرتھراتے ہین اوس بارگاہ مین
کیا نذر لے کے جاؤن جناب الٰہ مین
۱۱۳
یوسف لقا عزیز ہوے خون مین تر تو کیا
بیجان ہوے برادر عالی گہر تو کیا
قربان کیئے جو راہ مین اُسکی پسر تو کیا
ہاتھون پہ لیکے جاؤن اگر اپنا سر تو کیا
ہان ایک اس امید پہ دل مستقیم ہے
بندہ ہون جسکا مین وہ کریم و رحیم ہے
۱۱۴
یہ کہتے تھے کہ سر پہ لگی تیـغ آبدار
نیزہ سنان کا ہو گیا سینہ کے وار پار
گرنے لگے جو زمین سے امام فلک وقار
بیٹھا زمین پہ ٹیک کے گھٹنون کو راہوار
غش ہین جگر پکڑ کے بدر دو الم گرے
سنبھلا گیا نہ خاک پہ شاہ امم گرے
۱۱۵
دی بڑھ کے پیک نے پسر سعد کو خبر
گھوڑے سے گر پڑا اسداللہ کا پسر
بشاش ہوکے شمر سے بولا وہ خیرہ سر
جا جلد جا نبیؐ کے ن واسے کو قتل کر
غل ہو دلاوری کا تری شہر شہر مین
خنجر وہ کھینچ لے جو بُجھایا ہو زہر مین
۱۱۶
خنجر پکڑ کے شمر چلا آستین چڑھاے
بولا یہ ابن سعد کہ خولی بھی ساتھ جاے
دونون لعین جو لاشہ سرور کے پاس آئے
پہلو سے فاطمہ نے صدا دی کہ ہاے ہاے
خنجر لیے ہوے ستم ایجاد آئے ہین
چونکو حسین ذبح کو جلاد آئے ہین
۱۱۷
بیکس کا کوئی یار ہے اسدم نہ غمگسار
مشکل کی یہ گھڑی ہے کہ ہے وقت احتضار
کیا کہہ رہے ہو ہونٹ جو ہلتے ہین بار بار
بہر مدد علی کو پکارو یہ مان نثار
بولے حسینؑ ذکر خدا کر رہے ہین ہم
امت کی مغفرت کی دعا کر رہے ہین ہم
۱۱۸
روح جناب فاطمہ زہرا نے دی صدا
صدقے مین ان لبون کے اس آواز کے فدا
اسکا نہین خیال کہ کٹتا ہے اب گلا
یہ صبر مرحبا مرے مظلوم مرحبا
ٹکڑے ہے جسم پیاس سے ہونٹون پہ جان ہے
اے لال مرتے وقت بھی امت کا دھیان ہے
۱۱۹
تڑپا یہ سُنکے خاک پہ فرزند بوتراب
اوسوقت جن و انس و ملک کو رہی نہ تاب
آندھی اوٹھی کہ چھپ گیا گردون پہ آفتاب
نزدیک تھا کہ ارض و سما کو ہو انقلاب
آواز الحفیظ کی گردون کے پار تھی
بسمل کی طرح رن کی زمین بیقرار تھی
۱۲۰
کیونکر کہو شقابت شمر ستم شعار
پیاسے گلے پہ شہ کے رکھی تیغ آبدار
گھر سے اودھر نکل پڑی زینب جگر فگار
چلائی مُنھ نجف کی طرف کرکے ایکبار
حلق حسین کٹتا ہے خنجر کی دھار سے
یا مرتضیٰ علی نکل آؤ مزار سے
۱۲۱
یا شیر کردگار اُلٹ دو جہان کو
فریاد سے ہلا دو زمین آسمان کو
کرتے ہین ذبح اہل ستم میہمان کو
یا مصطفےٰ بچاؤ مرے بھائی جان کو
شمشیر چل نہ جائے پیاسے کے حلق پر
رکھ دیجے اپنا حلق نواسے کے حلق پر
۱۲۲
یہ کہکے سوے مقتل شاہ امم چلی
مُنھ اپنا پیٹتی ہوئی بادرود غم چلی
اُٹھکر کبھی گری تو کبھی دو قدم چلی
اور وان گلوئے شاہ پہ تیغ دو دم چلی
پہونچی تو خاتمہ تھا شہ مشرقین کا
شمر لعین کے ہاتھ مین تھا سر حسین کا
۱۲۳
ڈوبا ہوا تھا خون مین علی کا مہ منیر
تیغون کے خط عذار پہ ماتھے پہ زخم تیر
ہونٹون پہ تھی زبان شہ آسمان سر پر
پیدا یہ تھا کہ رہ گئے پیاسے دم اخیر
اُلجھی ہوئی تھین خاک مین زلفین اٹی ہوئی
خشکیدہ تھین گلے کی رگین سب کٹی ہوئی
۱۲۴
زینب نے سر حسینؑ کا دیکھا جو خون مین تر
پھیلا کے دونون ہاتھ وہ دوڑی برہنہ سر
دی شمر کو صدا کہ ستمگر ذرا ٹھہر
بھائی کا میرے سر لیئے جاتا ہے تو کدھر
تھم جاکہ شہ کو بانوے ناچار دیکھ لے
بالی سکینہ باپ کا دیدار دیکھ لے
۱۲۵
ٹھہرا یہ سُنکے قاتل ابن شہہ عرب
کس مُنہ سے مین کہون جو شقی نے کیا غضب
بولا سنان پہ رکھ کے سر شاہ تشنہ لب
لو دیکھ لو حسینؑ کا دیدار مل کے سب
پانا ہے اب محال امام سعید کو
یہ سر روانہ ہوتا ہے نذر یزید کو
۱۲۶
جسدم ہوا بلند سر شاہ کربلا
رگ رگ سے خون تازہ ٹپکتا تھا جابجا
خیمہ کو تکتے تکتے ہوا تھا جو سر جدا
نیزے پہ بھی کھلی ہوئی تھی چشم حق نما
بلوے مین ننگے سر جو بہن آئی سامنے
آنکھون کو بند کرلیا اپنی امام نے
۱۲۷
چلائین سر کو پیٹ کے زینب جگر فگار
بھیا ابھی تو قید نہین ہے یہ سوگوار
نامحرمون مین دیکھ کے خواہر کا حال زار
بند آنکھین کرلین آپ کی غیرت کے مین نثار
دیکھوگے کس طرح مجھے اوس اژدہام مین
جاؤنگی جب بندھی ہوئی دربار عام مین
۱۲۸
اے مرحبا انیسؔ یہ نظم اور نہ بندوبست
یہ بندشون کا حسن یہ الفاظ کی نشست
رتبہ مین اوج نظم ثریا ہے جس سے پست
محفوظ ہین تمام محبان حق پرست
ظاہر ہے نظم و نسق مین تیرے کلام سے
ہوگا جہان مین فرد عطاے امام سے

رُباعی
نافہم سے کب داد سخن لیتا ہون
دشمن ہو کہ دوست سبکی سُن لیتا ہون
چھپتی نہین بوے دوستان یکرنگ
کانٹون کو ہٹا کے پھول چن لیتا ہون

رباعی
احباب کا مجمع ہے بہار غم ہے
کیا خوب فضائے چمن ماتم ہے
سینے مین کِھلے ہین گُلِ داغِ غم شاہ
گرمی سے عرق تن پہ نہین شبنم ہے

جلد ششم
مرثیہ میر انیس

۱
۔۔۔۔۔۔۔۔ ہون بوستان شہِ تاجدار کا
طرہ ہے یہ کلام درشاہوار کا
گلدستۂ سخن پہ ہے عالم بہار
سارا یہ فیض ہے شہِ عالی وقار کا
۔۔۔۔۔۔۔ سے کچھ غرض ہے نہ اُس سے گِلا مجھے
۔۔۔۔۔۔۔ خلد لینا ہے اسکا صلا مجھے
۲
۔۔۔۔۔۔۔ ہون وصف سبط پیمبر اگر رقم
ہوتا ہے جوش بحر طبیعت کو دمبدم
گو عیب بین بہت ہین ہنر بین بہت ہین کم
دشمن بھی مدح کرتے ہین یہ شہہ کا ہے کرم
۔۔۔۔۔۔۔ کلام مین یہ فصاحت جو آئی ہے
اجداد باوقار سے میراث پائی ہے
۳
ادنا سے اُنکے فیض نے اعلا کیا مجھے
ذرّہ تھا گو یہ مہر کی بخشی ضیا مجھے
سائے نے اُنکے دیدیا ظلِ ہُما مجھے
صدقے سے اُنکے مل گئی طبع رسا مجھے
فرزند مَین خلیق سے عالی ہمم کا ہون
دُرِ یتیم مین اُسی بحرِ کرم کا ہون
۴
یارب یہ کیسی باغ جہان مین ہوا چلی
لانے کی طرح داغ دل زار مین چلی
آئی صدا اے آہ جو چٹکی کوئی کلی
ہے خار رنج سے دل بُلبُل کو بیکلی
گلچین موت گل کو جو صرف خزان کرے
کیا عندلیب زمزمہ پروازیان کرے
۵
نیرنگیان دکھاتا ہے باغ جہان نبیؐ
فصل بہار مین بھی چمن کی فغان نئی
کھٹکے عجیب ہوتے ہین آفت عیان نئی
شاداب تجھے جو پھول وہ کمھلا کے رہ گئے
غنچے نہ کھلنے پائے کہ مُرجھا کے رہ گئے
۶
آئے خزان گلون پہ تو ہو پھر بہار غم
تازہ ہواے آہ سے ہون برگ و بار غم
داغون کے گل کھلین نو گلون مین ہو خار غم
آنسو بہین تو پھولے پھلے شاخسار غم
گلچین نسیم غم ہو الم باغبان بنے
نالہ ہو عندلیب تو دل آشیان بنے
۷
برسرور است قدر تھے ہوے خاک مین نہان
کوکو کا شور قمریون مین ہے یہان وہان
تیغ اجل گُلون پہ چلی آگئی خزان
اُڑتی ہے خاک خار ہوا گلشن جہان
افسوس ہے خلیق سا مشفق پدر نہین
اس رنج سے کسی کو کسی کی خبر نہین
۸
عبرت سے باغ دہر کی کٹتی ہے صبح و شام
راہی ہوا کوئی تو کسی نے کیا مقام
پامال ظلم اور چمن ہون تو کیا کلام
تاراج جب ہو باغ رسول فلک مقام
افسوس کربلا مین ستم پر ستم ہوا
اک دوپہر مین گلشن حیدر قلم ہوا
۹
مطلع
اے عندلیب فکر بہارِ سخن دکھا
محفوظ جو خزان سے رہے وہ چمن دکھا
دل ہو نہال ب اغ رسول زمن دکھا
تصویر روز قتل شہِ بیوطن دکھا
آخر شبِ شہادت سبط رسول ہے
بیدار شکل ماہ چراغ بتول ہے
۱۰
مطلع
پائی نماز شب سے فراغت جو شاہ نے
شکر خدا کیا شہہ عالم پناہ نے
تارون پہ کی نگاہ جو زہرا کے ماہ نے
کی آہ سرد سبط رسالت پناہ نے
فرمایا اب سحر کی علامت قریب ہے
اکبر اُٹھو کہ صبح شہادت قریب ہے
۱۱
اے مہ لقا یہ طاعت باری کا وقت ہے
رب محلا سے کار برآری کا وقت ہے
حمد و ثناؤ گریۂ وزاری کا وقت ہے
سجدے کرو یہ شکر گزاری کا وقت ہے
آمادۂ فساد اُدھر ہر شریر ہے
ہان آج اب نماز جماعت اخیر ہے
۱۲
یہ دہر ہولناک ہے عبرت سرا مقام
آئے ہوے ہین بہر سفر اسمین خاص و عام
گذری اگر سحر تو نہین ہے اُمید و شام
پنہان ہین زیر خاک جو تھے سرو لالہ فام
دیکھا یہ رنگ گردش لیل و نہار مین
تیغ خزان چلی ہے گُلون پر بہار مین
۱۳
پیدا براے رنج و مصیبت بشر ہو
دنیا تو ہے مقام فقط امتحان کا
انسان اگر ہو لاکھ تردد مین مبتلا
آئے زبان پہ اُف نہ ۔۔۔۔۔۔۔۔۔۔۔۔۔
بھولے غمون کو خالق اکبر کی ۔۔۔۔۔۔۔۔
ہوئے نہ فرق طاعت رب ۔۔۔۔۔۔۔۔۔
۱۴
اکبر سے کہہ رہے تھے یہ شپیر خوشخصال
تھے جان بلب عطش سے یتیمان خُرد سال
روکے سکینہؑ کہتی تھی اے فاطمہؑ کے لال
پانی کہین سے لایئے ہے تشنگی ۔۔۔۔۔۔۔۔
بابا عطش سے جان نہین ۔۔۔۔۔۔۔۔۔۔
کانٹے پڑے ہین پیاس سے۔۔۔۔۔۔۔۔۔۔
۱۵
بیٹی کو پیار کرکے یہ شپیر نے کہا
ہان سچ ہے تمکو پیاس ۔۔۔۔۔۔۔۔۔۔
اسوقت دستیاب کہان ۔۔۔۔۔۔۔۔۔۔
پڑھ لین نماز ۔۔۔۔۔۔۔۔۔۔
ہم بہر آب لشکر ۔۔۔۔۔۔۔۔۔۔
ممکن ہوا تو بی بی ۔۔۔۔۔۔۔۔۔۔
۱۶
۔۔۔۔۔۔۔۔۔۔وہ اوداسی کہ الحذر
۔۔۔۔۔۔۔۔۔چاک تھے گلون کے ٹپکتے تھے سر شجر
۔۔۔۔۔شبنم تھی اشکبار تو بُلبُل تھی نوحہ گر
ملتے تھے برگ دست تاسف جُھکا کے سر
۔۔۔۔۔خزان ہو تو کس طرح کل پڑے
۔۔۔۔۔آشیان سے تڑپ کر نکل پڑے
۱۷
۔۔۔۔۔تھی تیز و تند ہوا اُڑ رہی تھی گرد
۔۔۔۔۔گلشن مین بھر رہی تھی صبا دل سے آہ سرد
رنج و الم سے رنگ گل ارغوان تھا زرد
چٹکی اگر کلی بھی تو آئی صداے درد
۔۔۔۔۔تھی غم سے ششدر و حیران کھڑی ہوئی
۔۔۔۔۔نڈھال اوس گلون پر پڑی ہوئی
۱۸
۔۔۔۔۔باغ مرتضوی کے جو تھے نہال
۔۔۔۔۔ لیے تھے چہرے پہ سنبل نے اپنے بال
۔۔۔۔۔ عزا تھے سرد تو غنچے شکستہ حال
گل تھے برنگ سبزۂ بیگانہ پائمال
۔۔۔۔۔ جو تھی ذاتِ بوتراب سے
۔۔۔۔۔ بھی اشکبار تھا چشم شباب سے
۱۹
خیمہ مین تھا جو فاطمہ زہرا کا لالہ قام
ڈیورھی پہ منتظر تھے رفیقان نیکنام
باہر نماز صبح کو آئے شہہ انام
جُھک کر نمازیون نے ادب سے کیا سلام
تسبیح ہاتھ مین تھی ہر اک تشنہ کام کے
داناے روزگار ہے گرد امام کے
۲۰
اکبر سے روکے قبلہ دین نے کیا بیان
صفوتِ حسن سے جان پدر تم کہو اذان
پھر ہم کہان نماز جماعت یہ پھر کہان
کرلین ادا عبادت خلاق دوجہان
ہردم بشر کو چاہیے مرنے کی فکر ہو
لازم ہے زیر تیغ بھی خالق کا ذکر ہو
۲۱
ہمشکل مصطفاؐ نے اذان ذی بچشم نم
پڑھنے لگے نماز سحر قبلۂ امم
تکبیر کی ادھر تو صدائین ہوئی بہم
وان سے نمازیون پہ چلے تارک ستم
مصروف ذکر محمد خداے ودود تھے
دل سوے حق تھے محو قیام و قصور تھے
۲۲
اللہ ری نماز شہہ دین کا احتشام
قدسی درود بھیج رہے تھے ملک سلام
خویش و رفیق طاعت باری مین تھے تمام
نادر تھے گرد بیچ مین تھا وہ مہہ تمام
کچھ اضطراب تھا نہ شہہ مشرقین کو
پابند صبر حق نے کیا تھا حسین کو
۲۳
فارغ ہوے نماز سے جب شاہ دوجہان
سب نے پڑھی زیارت پیغمبر زبان
اُٹھے مصافحہ کے لیے ہاشمی جوان
چومے ادب سے دست شہنشاہ انس و جان
سب جان نثار سرور عالیمقام کے
جُھک جُھک کے بوسے لیتے تھے ۔۔۔۔۔۔۔۔۔۔۔۔
۲۴
ایسے ہی جان نثار تھے وہ سب فلک مقام
رکھتے تھے جنکو دوست شہہ عرش احتشام
غل تھا جماعت اب یہ کہان اور کہان امام
طاعت کا بس ہے آل محمدؐ اختتام
میراث زہد و ورع ہے عالی وقار مین
تکبیر کی ۔۔۔۔۔۔۔۔۔۔۔۔۔۔۔۔۔۔۔۔۔۔۔
۲۵
شپیرؑ کو جو فرقت زینب کا تھا ملال
خیمہ کی سمت آئے شہنشاہ خوشخصال
پہونچا حرم سرا مین جو خیرالنسا کا لال
سیدانیان لپٹ گئین کھولے سرون کے بال
آہ و بکا سے خیمہ مین آفت بپا ہوئی
پیٹے جو اہلبیتؑ قیامت بپا ہوئی
۲۶
لیکر بلائین بھائی کی زینبؑ جگر فگار
کہنے لگی کہ اے شہہ مروان کے یادگار
کس کرب مین یہ رات کٹی ہے بہن نثار
آواز مجکو رونے کی آتی تھی بار بار
دیکھا ہے سر کھلے ہوے امان کو خواب مین
گذری ہے ساری رات عجب اضطراب میں
۲۷
دامن پکڑ کے شہہ کا سکینہؑ بچشم نم
بولی کہ دم نکلتا ہے اب یا شہہ امم
ایسی بھی ہولناک جگہ ہے جہان مین کم
جس سرزمین پہ آب ہو نایاب ہے ستم
امان نے کی ہے گریۂ وزاری تمام رات
سب نے تڑپ تڑپ کے گذاری تمام رات
۲۸
کوچ اب یہان سے کیجئے یا سرور عرب
دو دن کی تشنگی سے ہوئی ہون مین جان بلب
پیاسی رہی مین آپ نے پوچھا نہ ہے غضب
یہ کم توجہی کا بتا دیجیے کیا سبب
یان آکے مین نے دیکھ لی اُلفت حضور کی
کم ہوگئی ہے مجھ سے محبت حضور کی
۲۹
تقریر یہ سکینہ کی سُنکر شہہ ہدا
لپٹا کے اُسکو چھاتی سے بولے بضد بُکا
ان بھولی بھولی باتون کے شپیر ہے فدا
آرزدہ ہمسے ہوگئین بی بی کیا یہ کیا
اے مہ لقا خدا سے شہادت طلب ہون مین
بیتاب تشنگی سے ہو تم جان بلب ہون مین
۳۰
یہ کیا کلام کرتی ہو بچپن کے بار بار
تمپر ہزار جان سے بی بی پدر نثار
غربت مین چاہیئے ہے کرو صبر اختیار
جب پانی مانگتی ہو تو ہوتا ہون شرمسار
تم جان کیون گنواتی ہو پانی کے واسطے
ہم فکر آب کرتے ہین جانی کے واسطے
۳۱
دیکھو تو چھوٹے بھائی کو تم سے بھی ہے صغیر
پانی تو کیا جسکو میسر نہین ہے ۔۔۔۔۔۔۔۔۔
لب خشک اُسکے دیکھ کے لگتا ہے دل پہ تیر
مُرجھا گیا ہے گُل کی طرح وہ ۔۔۔۔۔۔۔۔۔۔۔
دم توڑتا ہے جُھولے مین ۔۔۔۔۔۔۔۔۔۔۔
تم سے سوا تو اصغر نادان۔۔۔۔۔۔۔۔۔۔۔
۳۲
ہر شے ہے اُسکے قبضۂ قدرت مین میری جان
پہونچاتا ہے وہ رزق بشر کو کہان کہان
حیوان و جن و انس و ملک سب ہین مدح خوان
نام اُسکا چاہیے کہ رہے۔۔۔۔۔۔۔۔۔۔۔
بحر غم و محن مین یہی جستجو۔۔۔۔۔۔۔۔۔۔۔
پانی نہ ہاتھ آئے مگر آبرو ۔۔۔۔۔۔۔۔۔۔۔
۳۳
دیکھو ہمین کہ ہین غم و رنج و الم ہزار
اک دل ہے دردمند کا اور درد و غم ہزار
اک سر ہے اور خنجر ظلم و ستم ہزار
اک جان ہے جسکی فکر مین ہین۔۔۔۔۔۔۔۔۔۔۔
پہرے لبِ فرات سپاہِ مدد کے ہین
مین اُنکا میہمان ہون جو پیاسے۔۔۔۔۔۔۔۔۔۔۔
۳۴
سو جاؤ مان کے پاس زیادہ نہو ملول
بی بی خدا کو یاد کرو اس سے کیا حصول
دیتی ہو امر حق مین عبث رنج و غم کو طول
اللہ میرا میری شہادت کرے قبول
اب جلد کارخیر سے فارغ حسینؑ ہو
شکر خدا کرون جو ادا سر سے دین ہو
۳۵
فرما کے الوداع شہہ باکرم چلے
رومال رکھ کے آنکھون پہ باچشم نم چلے
پیچھے سرون کو کھولے ہوے سب حرم چلے
نہوڑاے فرق پاک امام امم چلے
بیٹی جو چھوٹتی تھی شہہ مشرقین سے
ٹکڑے جگر کے ہوتے تھے فریاد و بین سے
۳۶
رو کر سکینہ کہتی تھی بابا نہ جایئے
بیٹی نثار سید والا نہ جایئے
تیغین لیے ہین ہاتھون مین اعدا نجایئے
مجکو بھی ساتھ لیجیے تنہا نہ جایئے
ہمراہ مین چلون گی امام غیور کے
مجھسے رہا نجائیگا یان بے حضور کے
۳۷
تسکین دے کے بیٹی کو شاہنشہ غیور
پردا اوٹھا کے جلد برآمدے ہوے حضور
دشتِ بلا مین پھیل گیا عکس رخ سے نور
گل ہو گیا علی کے قمر سے چراغ طور
عارض کی ضو سے دیدۂ انجم جھپک گئے
نکلا جو آفتاب تو ذرے چمک گئے
۳۸
تسلیم کے لیے رُفقا باادب جُھکے
بہر سلام قبلۂ دین سب کے سب جھکے
چومین قدم یہ سوچ کے عالی نسیم سب جُھکے
شکل رکوع پیش امام عرب جُھکے
مجرے کو شاہ دین کے سلامی علم ہوے
انسان تو کیا ملک پئے تسلیم خم ہوئے
۳۹
نکہت تھی اُن گُلون کی کہ تھا باب خاندانی
تھے رونق بہشت رفیقان سرفراز
نصرت کو آنکھین ملنے سے تھا پاؤن پر جو ناز
اقبال نے ادب سے جُھکایا سر نیاز
لشکر پہ اپنے شہ نے بحسرت نگاہ کی
دیکھی قلیل فوج تو اک دل سے آہ کی
۴۰
مطلع
جب سوے قتلگاہ امام امم چلے
ہمراہ سب رفیق بجاہ حشم چلے
باگین لیے ہوے جو قدم باقدم چلے
عباس آگے دوش پہ رکھے علم چلے
پھیلی شعاع جو علم بوترابؑ کی
زائل ہوئی چمک ورق آفتاب کی
۴۱
پرتو پڑا نشان کا جو صحرا میں دور دور
مانند مہر پھیل گیا ہر طرف کو نور
اپنی ضیا پہ مہر مبینک و جو تھا غرور
ذرّے چمک کے کہتے تھے ہم ہین چراغ طور
جب سے یہ نور عالم بالا تلک گیا
اپنا بھی اس علم سے ستارا چمک گیا
۴۲
آئے قریب فوج جو سلطان دین پناہ
اک غل ہوا در و دکان کا مابین رزم گاہ
ٹھہرا فرس کو روک کے عالم کا بادشاہ
پس قاعدے سے جم گئی سب دیں کی سپاہ
اک اک حَسین حُسن مین ماہ منیر تھا
آگے سبھون کے ابن شہہ قلعہ گیر تھا
۴۳
زیر علم وہ شوکت عباس نوجوان
وہ رعب وہ جلال وہ تہور کہ الامان
جب تن کے دیکھتے تھے سوے لشکر گران
دہشت سے کانپ کانپ کے گرتے تھے پہلوان
ابرو ۔۔۔۔۔۔۔۔ تھا تیغ کے قبضہ پہ ہاتھ تھا
شیر خدا کا شیر شہ دین کے ساتھ تھا
۴۴
کہتے تھے دیکھ کر سوے فوج زبون سیر
تھوڑے سے تشنہ کامون پہ مجمع ہے اسقدر
مغرور کیا سمجھ کے ہین کثرت پہ اہل نظر
تیغ علی چلے گی انھین کیا نہین خبر
سکہ پڑا ہے ضربت تیغ اصیل کا
مشہور معرکہ ہے پرِ جبرئیل کا
۴۵
ہم شیر بیشۂ اسد کردگار ہین
فرزند بوتراب ہین گو خاکسار ہین
جُھکتا ہے آسمان بھی وہ عالی وقار ہین
یہ ہاتھ وقت غیظ و غضب ذوالفقار ہین
بازو اگر ہین اس شہہ قلعہ گیر کے
پٹکین گے خاک پر در کوفہ کو چیر کے
۴۶
غیظ و غضب مین اکبر ذیجاہ ذیوقار
قبضہ پہ ہاتھ رکھ کے یہ کہتے تھے بار بار
کچھ غم نہین بہت ہے جو فوج زبون شعار
کُھل جائے حال آئے تو ہنگام کارزار
روباہ بچ کے شیرون سے کس سمت جائینگے
میدان سے بھاگنے کا یہ رستہ نہ پائینگے
۴۷
ہین مجتمع جہان کے ستمگر تو کیا کرین
معلوم ہو ابھی جو نکل کر وغا کرین
شپیر رحم دل ہی یہ شکر خدا کرین
دیدین جو شاہ حکم تو آفت بپا کرین
ایما ذرا جو پائین امام سعید کا
آئے تو سہی جو تخت اُلٹین یزید کا
۴۸
کہتا تھا جُھوم کر حسن پاک کا نشان
روباہ مُنھ پہ شیرون کے آئین خدا کی شان
کثرت پہ اپنی انکو ہے غرۃ کہ الامان
کُھل جائیگا جو شیر ان کی دیکھین گے آن بان
شاید وہ ہمکو بے سرو سامان سمجھتے ہین
لڑنا علی کے پوتون سے آسان سمجھتے ہین
۴۹
سمجھتے ہین ۔۔۔۔۔۔۔۔۔۔۔۔ اپنے دلمین کہ ہم بھی ہین کچھ دلیر
دیکھین ہے کون آج زبردست کون زیر
کشتون کے پشتے ہونگے تو لاشون کے رن ۔۔۔۔۔۔۔۔
پہلے ہی انکو چشم نمائی ضرور ۔۔۔۔۔۔۔۔۔۔۔
قصّے پہ نہر ہی کے لڑائی ضرور ۔۔۔۔۔۔
۵۰
چھوٹے سے نیمچے لیے زینب کے گلغدار
کہتے تھے آستین پڑھا کر بصد وقار
ہوئین جو ہین ادھر کو ہزارون ۔۔۔۔۔۔
کردین گے دم مین خون سے ۔۔۔۔۔۔
سب ہم سے سرکشان زبردست ۔۔۔۔۔۔
کیا جانتے نہین ہین کہ ۔۔۔۔۔۔
۵۱
یہ فوج کیا ہے کونسی ایسی لڑائی ہے
جب کھینچ لو ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔
جرأت تو ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔
عرش بریں سے ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔
جنگ حُنین و خندق و خیبر۔۔۔۔۔۔۔۔۔
جبریل جانتے ہین کہ ۔۔۔۔۔۔۔۔۔۔۔۔۔۔۔۔۔۔
۵۲
مسلم کے لال کہتے تھے تیغون کو تول کر
پلٹین گے اب جو ہم تو درِ فتح کھول کر
دیکھے تو ہمسے کوئی زبردست بول کر
پسپا کرینگے آج سوارون کو رول کر
تلوارین اب رُکین گی نہ بس اژدہام مین
دم لینگے شہر کوفہ مین یا جاکے شام مین
۵۳
اس جرم  پر پدر کو ہمارے کیا شہید
تربت نہ دی یہ ظلم مسلمان سے ہے بعید
پہونچین جو تا بہ کوفہ تو کیا ہو دلون کو عید
ہے اُس جگہ پہ بانی شر پیر و یزید
کافر کے دل مین سبط نبی سے عناد ہے
تیغین ہین اپنی اور سر ابنِ زیاد ہے
۵۴
۔۔۔۔ کر حبیب ابن مظاہر جُھکی کمر
کہتے تھے جھوم جھوم کے یہ مثل شیر نر
ہے شوق جنگ ہون صف اعدا پہ حملہ ور
پہلے رضاے ھرب جو دین شاہ بحر و بر
لشکر تو کیا ہے کوہ کو آگے سے ٹال دون
گھوڑا اُٹھا کے آگ کے دریا مین ڈال دون
۵۵
اس سمت کہہ رہے تھے رفیقان شاہ دین
اب انتظار کیا ہے لڑائی بھی ہو کہین
مشتاق سب ہین دیر کا موقع بس اب نہین
تلوار وہ چلیگی کہ تھرائے گی زمین
شپیر سے جو حکم ذرا جنگ کا ملے
حق نمک ادا ہو مزا جنگ کا ملے
۵۶
کیا کیا دلیر تھے رفقاے شہہ انام
وہ کام کر گئے کہ رہا تابہ حشر نام
اُن غازیون پہ حق نمک کا تھا اختتام
آقا حسین سا ہو تو اسطرح کے غلام
ایسے کسی کے یاور و انصار کب ہوے
نقشِ قدم پہ شہہ کے فدا سب کے سب ہوے
۵۷
شیرون کے شیر معرکہ آراے کارزار
روکے نہ جنگے لاکھ صفون مین کسی نے وار
آیا جو وقت حرب تو خویش و رفیق و یار
لے لے کے اذن شہ کے قدم پر ہوے نثار
آئی خزان ریاض علی و بتول مین
کوئی رہا نہ لشکر سبط رسول مین
۵۸
تیغ اجل جو رن مین چلی فوج شاہ پر
تھی کثرت ملال شہہ کم سپاہ پر
کچھ سوچ کر جو آئے دربار گاہ پر
تھرایا قلب بیبیون کی شور آہ پر
اہل حرم تھے آہ عجب اضطراب مین
برپا تھا حشر بارگہِ بوتراب مین
۵۹
چلاّ رہی تھی زوجۂ عباس نامدار
صاحب کہان گئے کہ مرا دل ہے بیقرار
کرتی تھی بین مادر قاسم بحال زار
واری دولھن کا حال تو دیکھو یہ مان نثار
کہتی ہے رو کے رنج مین تازیست پہنا ہے
رنڈسالہ ایک رات کی بیاہی نے پہنا ہے
۶۰
کرتی تھی روکے زینب ناشاد یہ بیان
لادے کوئی خبر مرے بچون کی ہین کہان
بانو پکارتی تھی کہ اے کبرِ جوان
دکھلا دو شکل چاند سی قربان جاے مان
بیٹا مجھے قرار نہین بیقرار ہون
اوجھل جو تم نگاہ سے ہو اشکبار ہون
۶۱
سُنکر یہ بین شاہ کا ٹکڑے ہوا جگر
خیمہ مین آئے روتے ہوے اور جُھکائے سر
زینبؑ نے لین بلائین شہہ دین کی دوڑ کر
بانو سے روکے شہہ نے کہا اے نکوسیر
اسد عجیب دل پہ ہجوم ملال ہے
مبتلا ۔۔۔۔۔۔۔۔ تو کہ کیا علی اصغر کا حال ہے
۶۲
کی عرض کچھ نہ پوچھئے یا سرور امم
ہچکی لگی ہوئی ہے اُسے توڑتا ہے دم
بچے کو دستیاب نہین آب ہے ستم
فرمایا لاؤ پانی پلا لائین اسکو ہم
پانی کا فرق خاص ہے مجھ دلفگار پر
کھائے گا کیا نہ کوئی ترس شیر خوار پر
۶۳
بانو نے لاکے اصغر نادان کو یہ کہا
لیجیے حضور گود مین حاضر ہے مہہ لقا
ہے جان سے عزیز مجھے میرا دلُربا
آتا ہے خوف مجکو کہ دشمن ہین اشقیا
کیا جاے عذر شوق سے لیجایئے انھین
۔۔۔۔ ۔۔۔۔ ۔۔۔۔ ۔۔۔۔ لے آئیے انھین 
۶۴
روئے امام پاک بہت سُنکے یہ بیان
فرمایا اشک بھر کے وہی ہے نگاہبان
سینہ سے لخت دل کو لگا کر شہہ زمان
میدان مین آئے خیمہ سے کرتے ہوے فغان
لپٹا جو تھا صغیر شہہ ذیوقار سے
ہونٹون کے بوسے لیتے تھے شپیر پیار سے
۶۵
آیا نہ تھا ابھی لب شہہ پر سوال آب
نکلا پرے سے ۔۔۔۔۔۔۔ خانمان خراب
مارا شقی نے تیر ستم تاک کر شتاب
بچے کا حلق چھد گیا اور بازوے جناب
چلّو بھرا لہو سے شہہ مشرقین نے
توڑا پدر کی گود مین دم نورعین نے
۶۶
پھینکا ہی چاہتے تھے وہ خون خاک پر امام
کی عرض یہ زمین نے کہ اے عرش احتشام
مولا مرے مجھے یہ تردد کا ہے مقام
ٹپکا جو خون اصغر ناشاد و تشنہ کام
مر جائیگا تڑپ کے زمانہ جوان مین پھر
مجھسے اوگے گا ایک نہ دانہ جہان مین پھر
۶۷
مجبور ہو گئے جو شہنشاہ انس و جان
چاہا وہ خون پھینیکئے اب مرے آسمان
آئی صدا فلک سے کہ اے سرور زمان
اسکا لہو ہوا مری جانب ۔۔۔۔۔۔۔۔ 
خون سوز غم سے خشک رہیگا سحاب کا
برسے گا پھر زمین پہ قطرہ نہ آب کا
۶۸
اُسوقت مضطرب تھے بہت شاہ خوشخصال
چہرے پہ مل کے خون یہ پُکارے بصد ملال
اے رب ذوالمنن ترے بندے کا ہے یہ حال
رنج و قلق بڑھے ہوے ہین فکر پہ کمال
میّت لیے ہون ہاتھون پہ اس بیگناہ کی
دے داد کون تیرے سوا داد خواہ کی
۶۹
پروردگار اسکا مجھے خون بہا ملے
جسمین ہو آبرو وہ دُرِ بے بہا ملے
میرے محب سقر سے بچپن یہ صلا ملے
یارب سبھون کو سایہ ۔۔۔۔۔۔۔۔۔۔۔۔۔۔۔۔ جا ملے
آئی صداے غیب عبث تو ملول ۔۔۔۔۔۔۔
کہتا ہو جو حسین ہمین سب قبول ۔۔۔۔۔۔۔۔۔۔
۷۰
مختار کائنات ہے تو اے شہہ انام
تیرے سبب سے بن گئے امت کے بگڑے کام
بخشونگا مین گنہہ ترے شیعون کے لاکلام
تیرے صحب پہ آتش دوزخ ہوئی حرام
سیرین کرینگے گلشن عنبر سرشت مین
تو اپنے ساتھ جائیگا لیکر بہشت مین
۷۱
یہ سنکے خوش ہوا پسر سیدالبشر
چھوٹی سی قبر تیغ سے کھودی جُھکا کے سر
آنسو بہا کے دفن کیا لاشۂ پسر
فضہ پکاری دور سے کہ یا شاہ بحر و بر
۔۔۔۔ آیئے کہ جان حزین غم سے جاتی ہے
خیمہ سے شیر خوار کی مان نکلی آتی ہے
۷۲
آئے در خیام پہ روتے ہوے حسینؑ
دیکھا کہ اہلبیت نبی کر رہے ہین بین
بانو نے کی یہ عرض کہ یا شاہ مشرقین
گودی مین آپکی تو نہین میرا نور عین
کچھ حال تو بتایئے دل بیقرار ہے
قربان جاؤن میرا کہان شیر خوار ہے
۷۳
رومال رکھ کے آنکھون پہ روئے شہہ ہدا
فرمایا صبر چاہیے لازم نہین بُکا
تم جنکو پوچھتی ہو اونھی لے گئی قضا
دادی کے پاس پہونچا وہ فرزند مہ لقا
دنیا سے کھاکے تیر وہ گل پیرہن گیا
پیاسا بہت تھا جانب نہر لبن گیا
۷۴
لو الوداع جاتے ہین ہم بھی پئے وغا
ایسا نہوکہ خیمہ مین در آئین اشقیا
عباس ہین جہان مین نہ ہمشکل مصطفاؐ
باقی نہین کوئی جو کرے جان اب فدا
سر دے کے مین بھی جلد کہین اب شباب ہون
یہ جان لو مسافر پا در رکاب ہون
۷۵
فرما کے یہ محل سے جو نکلے امام دین
آئے تڑپتے پیٹتے رہوار کے قرین
تھامے رکاب کون معین ۔۔۔۔۔۔۔۔۔ کی نہین
خیمے سے نکلی بنت علی بادل حزین
زین پر سوار کرکے شہہ خاص و عام کو
روتی ہوئی پلٹ گئی زینبؑ خیام کو
۷۶
تنہا تو ہین مگر ہے وہی شوکت جناب
پیری مین پائی جاتی ہے کیفیت شباب
بالاے دوش گیسوے پُرخم کا پیچ و تاب
رُخ غیرت قمر ہے جبین رشک آفتاب
ابرو نہین جھکے ہوے زمین روے شاہ پر
ہین دو ہلال سایہ فگن ایک ماہ پر
۷۷
چشمان شاہِ دین پہ فدا دیدۂ غزال
تیر قضا ہین ناوک مژگان بیمثال
جٹّی بھوین وہ جنپہ تصدق رہے ہلال
نبیؐ پاک کی وہ صفا اور وہ جمال
قربان حُسن دلبر خیرالانام کے
ہین گوش حق نبوش شہہ خاص عام کے
۷۸
رخسار صاف شمع تجلیٔ نور ہے
یہ نور وہ ہے جس سے خجل رہے طور ہے
خَلو اسکی مثل مہر فلک دور دور ہے
اسکی ضیا سے جلوۂ حق کا ظہور ہے
زینت ہے ریش پاک سے روے جناب کی
باعث فروغ کا ہے کرن آفتاب کی
۷۹
دندان سے دُر خجل ہین لب خوشنما سے لال
سیب ذقن کی مدح جو کی دل ہوا نہال
مضمون کوئی ملا نہ مجھے فکر کی کمال
نایاب ہوگئی دہن ننگ کی مثال
اے زور طبع سہل ثناے دہن نہین
خاموش اسں مقام پہ جاے سخن نہیں
۸۰
شمع گلوے پاک صراحی بلور کی
ضَو وہ کہ جھلملائے چمک شمع طور کی
پھیلے ضیا نہ عرش پہ کیون اسکے نور کی
چومے رسول پاک نے گردن حضور کی
پروانہ جن و انس ہین جسپر وہ شمع ہے
سینے مین نور پہ پنجتن پاک جمع ہے
۸۱
دستِ خدا ہین بادشاہ کربلا کے ہاتھ
یہ مصطفاؐ کے ہاتھ ہین یہ مرتضاؑ کے ہاتھ
یہ اوصیا کے ہاتھ ہین یہ انبیا کے ہاتھ
عقدے نہ کیون کھلین کہ ہین مشکلکشا کے ہاتھ
موجین ہین بحر حُسن کی بازو دلیر کے
حیدر کا زور ہپونچا ہے پنجون کو شیرکے
۸۲
جب سے ہوا ہے صدمۂ عباس نامدار
ٹوٹی کمر کو ااپ نے باندھا ہے اُستوار
لکھی جو مدح پاے شہنشاہ ذیوقار
خامہ نے سر ادب سے جُھکایا بہ انکسار
تصویر نور کی قد شاہِ انام ہے
بے مثل بے نظیر سراپا تمام ہے
۸۳
پہونچا جو اس شکوہ سے زہر کا یادگار
نعرہ کیا کہ او پسر سعد نابکار
کہتا ہون سُن کہ خوب نہین مجھسے کارزار
کاٹھی مین بیقرار ہے اب میری ذوالفقار
کم چیونٹیون سے جانتا ہون اس ہجوم کو
پسپا کرونگا شام تلک فوج روم کو
۸۴
یوسف کی قید غم سے رہائی ہمین نے کی
کعبہ مین سب بتون کی صفائی ہمین نے کی
بعداز خدا جہان مین خدائی ہمین نے کی
دم مین جنون کی فتح لڑائی ہمین نے کی
ہمنے ہزارون عقدۂ لاحل کو حل کیا
بیرالعلم مین کود کے دم مین عمل کیا
۸۵
مشہور قدسیون مینہ مارا جلال ہے
ہمسے وغا کرے جو کوئی کیا مجال ہے
روباہ شیر نر دم جنگ و جدال ہے
تیغ علی کو خون عدو کا ملال ہے
حربہ نہ چل سکا کوئی خیبر کے ۔۔۔۔۔۔
مرحب کو دو اِسی نے کیا ایک ضرب مین
۸۶
لشکر بھگا دیئے ہین شجاعت ۔۔۔۔۔۔۔۔۔۔
خیبر سا در اوکھاڑا ہے ۔۔۔۔۔۔۔۔۔۔
۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔
۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔
آئے جو غیظ قہر خداے قدیر ہین
ہم آج یادگار جناب امیر ہین
۸۷
۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔
۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔
۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔
۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔
آئے ہین تیغ کھینچ کے ۔۔۔۔۔۔۔۔۔۔۔۔۔۔۔۔۔
ہان مرد ہو تو پھر یہ نہ کہنا ۔۔۔۔۔۔۔۔۔
۸۸
۔۔۔۔۔۔ کھینچی عجب عزو شان سے
۔۔۔۔۔۔ نکلی عرس فتح بڑی آن بان سے
غل تھا کہ سبکا کوچ ہے اب اس جہان سے
مایوس ہوگئے ہین نبی جان جان سے
۔۔۔۔۔۔ پکارتی ہین یہ ڈر ڈر کے قاف سے
۔۔۔۔۔۔ ہے آج تیغ علی پھر غلاف سے
۸۹
۔۔۔۔۔۔ کانپنے لگے اشجار و کوہسار
تھرایا دشت ظلم ہوا سے اُڑا غبار
دب کر زمین سمک کو پکاری کہ ہوشیار
برپا ہے آج حشر چمکتی ہے ذوالفقار
غصہ غضب کا ہے شہہ گردون جناب کو
تھم جاؤن تو پکار اگر بوتراب کو
۹۰
۔۔۔۔۔۔ رہے تھے چلتی تھی سن سن جو ذوالفقار
بھڑکی تھی آگ گرم تھا میدان کارزار
ڈھالون کو روکتے تھے سیہ رو جو بار بار
بجلی کی طرح کوندتی تھی تیغ شعلہ بار
گرتے تھے ڈر سے ڈوب کے ناری فرات مین
غل تھا کہ آگ لگ گئی کشتِ حیات مین
۹۱
غیظ و غضب مین تھے جو شہنشاہ ذی حشم
چلتے تھے وار تیغ دو پیکر کے دم بدم
ہٹتے تھے روک کر سپرین بانیٔ ستم
جب اُنکے ہاتھ اُٹھتے تھے ہوتے تھے سر قلم
بھاگے تھے وہ بھی تھے جو بہادر لڑے ہوے
بے دست و پا تھے خاک پہ لاشے پڑے ہوے
۹۲
سرعت مین تھا فرس کہین یاد صبا سے تیز
تیزی مین بوے عنبر زلفِ رسا سے تیز
اُڑنے مین صاف طائر رنگ حنا سے تیز
کیونکر نہو یہ تیز پری مین ہوا سے تیز
پیک صبا کے ہوش اُڑے اسکی چال سے
باہر گیا احاطۂ وہم و خیال سے
۹۳
اسکی روا روی کو فرشتے جو آزمائین
چلنے مین سست ابلق ایام کو بھی پائین
وقتِ دوش چمکتے ہوے سم نظر جو آئین
سیّارے آسمان کی گردش کو بُھول جائین
ہے کون ایسے تو سن چالاک سے روان
ہوتا ہے یہ توقیر افلاک سے روان
۹۴
سرعت جو راہوار کی رگ رگ مین ہے بھری
اُڑتا ہے بار بار سوے چرخ اخضری
رہوار ہے کہ برق چھلاوہ ہے یا پری
میدان نورد شیر غضبناک اور چری
اسکی تڑپ سے ابر دوندہ گھٹا رہا
سایہ بھی پچھلے پانؤن سے پیچھے ہٹا رہا
۹۵
اُڑتی تھی بار بار ہوا سے جو اُسکی بال
غل تھا کہ پھر رہی ہے پری کھولے سر کے بال
آفت کی جست و خیز ہے اسکی ستم کی چال
ٹاپون سے فوج شام کو کرتا ہے پائمال
بجلی کی طرح جاتا ہے ہر صف مین کوند کے
سرمہ کئے ہین کانسۂ سر روند روند کے
۹۶
سرعت کا ہے یہ حال کہ آنکھون سے ہو نہان
پایا نہ اسکا وہم و گمان نے کہین نشان
شعلہ اگر ہے تیغ شرر دم تو یہ دھوان
جب سر اُٹھایا اُڑ کے چلا سوے آسمان
آفت کی پُھرتیان ہین قیامت کی جست ہے
روجِ فلک بھی اسکی نگاہون مین پست ہے
۹۷
جم جم کے فوج شام مین اُڑتا تھا راہوار
تھم تھم کے کوندتی تھی غجب برق ذوالفقار
مرمر گئے تھے سنگدل و ننگ روزگار
دب دب کے ڈر سے پست ہوے ۔۔۔۔۔۔۔۔۔۔۔۔۔ سوار
افسر ہٹے جو ڈھالون سے مُنھ ڈھانپ ڈھانپ کے
۹۸
غل چار سمت تھا کہ لڑائی علی کی ہے
ضربت علی کی ہے یہ صفائی علی کی ہے
شپیر مین بھی عقدہ کشائی علی کی ہے
پنجہ علی کا ہے یہ کلائی علی کی ہے
اس دست حق پرست مین حیدر کا زور ہے
اِن اُنگلیون مین فاتح خیبر کا زور ہے
۹۹
شعلے ٹپک رہے تھے کہ چلتی تھی ذوالفقار
چھالے پڑے تھے تینون مین ہنگام کارزار
مسمار تھین صفون پہ صفین وقت گیرد وار
پیدل تڑپ رہے تھے کسی جا کہین سوار
زمین سے اُٹھا لیا ہو کسی نابکار کو
اک شور تھا کہ شیر نے پکڑا شکار کو
۱۰۰
دوار تیغ شعلہ فشان کے جو چل گئے
بھڑکی تنون مین آگ ستمگار جل گئے
دہشت سے اُسکی سیکڑون کے دم نکل گئے
سکتا ہوا صفون کو رسالے دہل گئے
برمین نہناب بحر مین پنہان پلنگ تھے
برش سے ذوالفقار کی گھوڑے بھی تنگ تھے
۱۰۱
آئی جدھر سرون کو اوڑا کر چلی گئی
اک برق تھی کہ آگ لگا کر چلی گئی
جلوے پری کی طرح دکھا کر چلی گئی
دیوانہ ناریون کو بناکر چلی گئی
کاٹے گلے تو خون سے ہوکر بری چلی
اعدا کو اپنا روپ دکھا کر پری چلی
۱۰۲
کہتا تھا خوف سے پسر سعد نابکار
لازم یہ اضطراب نہین وقت گیرد دار
پیاسے ہین تین دن سے امام فلک وقار
کاہے کا ہے یہ خوف بڑھو بہر کارزار
طاقت نہین وغا کی شہہ مشرقین مین
عرصہ نہ اتنا چاہیے قتل حسین مین
۱۰۳
تولے ہین تیغ یکّۂ و تنہا شہ زمان
دب دب کے ہٹتا جاتا ہے کیون لشکر گران
اب بھی سپاہ شام مین ہین پتلین جوان
کیا دیکھتے ہین کیون نہین بڑھے ہین پہلوان
وہ کین سپر پہ وار شہ خاص و عام کا
کھینچین کمر سے تیغ کہ ہے وقت نام کا
۱۰۴
کہنے لگا بگڑ کے یہ اک گُرد رو سیاہ
بُزدل بنا سبھون کو نہ آؤ افسرِ سپاہ
مشکل نہین مقابلۂ شاہ دین نباہ
دے جسکو حکم تو وہ کرے عزم رزمگاہ
اکثر حنین و بدر مین بھی رن پڑا کیئے
وہ بھی تو تھے جری جو علی سے لڑا کیئے
۱۰۵
بولا یہ ابن سعد ستمگار و پُر وغا
اس فوج مین نہین کوئی ایسا مرے سوا
جو آج تیغ تول کے ہو عازم وغا
میری یہی ہے راے کہ تو بہر جنگ جا
زخمی جو تو کرے شہہ مردان کے لال کو
بھر دون طلا و سیم سے مین تیری ڈھال کو
۱۰۶
سجنے لگا سلاح یہ سُنکر وہ خیرہ سر
زنجیر آہن سے کسی دیو نے کمر
جھیلے ہوے کڑی پہ کڑی تھا جو فتنہ گر
پہنچی زرہ شقی نے رکھا خود فرق پر
نیزہ سنبھالا گرز کو کاندھے پہ دھر لیا
چلّہ کمان پہ جھک کے چڑھایا تبر لیا
۱۰۷
غیظ و غضب سے چشم مین دنیا جو تھی سیاہ
گینڈے کی ڈھال پشت پہ رکھے تھا کینہ خواہ
گھوڑے پہ چرھ چکا تو پکارا وہ پُر گناہ
لے اے امیر جاتا ہون مین سوے رزمگاہ
لڑتا ہون جاکے ابن شہہ ذوالفقار سے
میدان ہلیگا آج مری کارزار سے
۱۰۸
۔۔۔۔۔ وہ تھی شقی کی جو شب کو پڑے نظر
آجائے تب جنون کو ڈرین دیو دیکھ کر
بدخود جنگ جو وسیہ روہ خیرہ سر
بدمست و تیز دست و صلح شور و پر جگر
اے شقی یہ کفر کی ظلمت جو چھائی تھی
۔۔۔۔۔۔۔۔۔۔۔۔۔ کیو درنگ جبین تنگ پائی تھی
۱۰۹
موذی نے راہوار پھرا باجو کھاکے بل
آواز دی غرور نے سرکش سنبھل سنبھل
اگر قریب شاہ جو ٹھہرا وہ پُردخل
گردن پکڑ کے اُسکو بڑھانے لگی اجل
کہتی تھی زد پہ تو کبھی آتا نہ شیر کے
اے بُزد سایہ مین تجھے لائی ہون گھیر کے
۱۱۰
نعرہ کیا چڑھا کے شہہ دین نے آستین
آنا ہے گر تو سامنے آ او عدوے دین
دیکھا جو شیر نبیشۂ حیدر کو خشمگین
سہما تھا گو شریر مگربی ستان کین
کارے دیئے سمند کو نیزہ سنبھال کے
آیا شغال شیر پہ آنکھین نکال کے
۱۱۱
اوسنے اُٹھا کے ہاتھ جو نیزے کو دی تکان
حضرت نے ذوالجناح کو جولان کیا یہان
چمکی بسان برق جو شمشیر خونچکان
تھرایا اُسکا ہاتھ گری خاک پرسنان
موذی سے بن پڑا جو نہ کچھ پیچتاب مین
گرز گران اوٹھا کے بڑھا اضطراب مین
۱۱۲
دو تیغ سے جو گرز ہوا صورت خیار
اُسنے تبر کو زین سے لیکر لگائے وار
سربر کسی طرح نہ ہوا جب زبون شعار
ڈر ڈر کے پچھلے پانون ہٹا بس وہ نابکار
کھینچا کمان کو خاطی و سرکش نے زور مین
پیکان چلے تو ڈر گیا بہرام گور مین
۱۱۳
آئی چمک کے فرق پہ شمشیر برق زا
چلائی سہم کر یہ کمان یا شہہ ہدا
قبضہ مین غیر کے ہون مری کچھ نہین خطا
تقدیر اسکو دیجے سرکش ہے پُرجفا
حلقے مین گو اجل کے ستمگر اسیر ہے
یہ خود سری تو دیکھئے کتنا شریر ہے
۱۱۴
حربے ہوے قریب کے کٹ کٹ کے دور جب
کھینچی کمر سے تیغ شقی نے بعد غضب
تھے اسطرف جلال مین شپیر تشنہ لب
چمکی جو ذوالفقار گری برق قہر رب
بھاگے چرند دشت کے دامن کو چھوڑ کے
صحرا مین شیر چھپ گئے مسکن کو چھوڑ کے
۱۱۵
آکر قریب فرق سپر کو قلم کیا
دو کرکے خود کانسۂ سر کو قلم کیا
گردن سے جب بڑھی تو جگر کو قلم کیا
کھینچی ہوئی چلی تو کمر کو قلم کیا
تھم کر چلی جو وان سے تو ٹھہری نہ زین پر
ٹکڑے تھے چار راکب و مرکب زمین پر
۱۱۶
تکبیر کہکے اسپ پہ جھومے امام پاک
تھرائے کوہسار ہلا دشت ہولناک
کانپی زمین اُڑکے چلی آسمان چاک
چلائے جبرئیل امین روحنا فداک
تعریف ضرب شاہ جنون کی زبان پہ تھی
تحسین و آفرین کی صدا آسمان پہ تھی
۱۱۷
فرما رہی تھی روح رسول فلک مقام
یہ جنگ یادگار ہے اے میرے تشنہ کام
محو ثنا تھے ساکن عرش برین تمام
آواز غیب آتی تھی اے خلق کے امام
فضل عبادتون سے یہ تیرا جہاد ہے
لیکن ۔۔۔۔۔۔۔۔۔۔۔۔  وعدۂ طفلی بھی یاد ہے
۱۱۸
تیرا جلال ہے غضب و قہر ذوالجلال
سربر ہو تجھسے سارا زمانہ یہ ہے محال
ڈھلتی ہی دھوپ مہر مبین کو ہوا زوال
یان سبکو اشتیاق ملاقات ہے کمال
سیر جنان کرو نہ رہو اب جہان مین
آیا ہے وقت عصر رکھو تیغ میان مین
۱۱۹
لبیک کہکے شاہ ہوے شاہ نامدار
خون پوچھ کر غلاف مین کی تیغ آبدار
دیکھا یہ حال جب تو بڑھے پھر ستم شعار
گھوڑے بڑھا بڑے قریب آگئے سوار
مہلت نہ پھر ملی شہہ عالی مقام کو
نیزے لگا لگا کے گرایا امام کو
۱۲۰
لکھا ہے جب زمین پہ گرے شاہ کربلا
اُسوقت اہلبیت مین سامان حشر تھا
مچلا ہوا تھا ڈیوڑھی پہ اک طفل مہ لقا
کہتا تھا روکتے تھے جو بیمار کربلا
عمو مرے گھرے ہوے ہین فوج شام مین
مجھسے تھما نہ جائے گا دم بھر خیام مین
۱۲۱
چلاّ رہی تھی مان کہ مرے گلبدن نہ جا
تیغین سنبھالے مجمع ہین ۔۔۔۔۔ تیغزن نہ جا
نارک تجھے لگائین گے ناوک فگن نہ جا
اے نور عین دلبر ابن حسن نہ جا
قاسم تو آج توڑ گئے اس دشت مین
کوئی تو رانڈ مان کے بھی ہو پاس دشت مین
۱۲۲
کہتا تھا یہ مچل کے زمین پر وہ ماہ رو
۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔
۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔
بہنے لگے گا فاطمہ کے لعل کا لہو
بیکس یہ فوج شام ۔۔۔۔۔۔۔۔۔۔ مقتل میں ۔۔۔۔۔۔۔۔
کیونکر نہ جاؤں مین مرے عمو ۔۔۔۔۔۔۔۔۔۔۔۔۔۔
۱۲۳
۔۔۔۔۔۔۔۔۔۔۔۔۔۔۔۔۔۔۔۔۔۔۔۔ یہ کہتی تھی رو کے مان
اس بچپنے کی ضد پہ تصدق ۔۔۔۔۔۔۔
کہتا تھا رو کے وہ علی اصغر گئے جہان
روکین مجھے نہ آپ ۔۔۔۔۔۔۔۔۔۔۔۔
صدقے کرونگا جان شہہ خاص
یہ سر مرا نثار ہے پائے
۱۲۴
ناموس مصطفا اُسے روکا کیے کمال
لیکن رُکا کسی سے نہ ہرگز وہ خورد سال
آپہونچا جب قریب شہنشاہ خوشخصال
دیکھا کہ غش مین خاک پہ ہے فاطمہ کا لال
باہین پھر اُسنے ڈال دین گردن مین شاہ کی
حضرت نے آنکھ کھول کے دیکھا تو آہ کی
۱۲۵
بولے یہ پیار کرکے شہنشاہ ذی کرم
تم گھر سے پس ہجوم مین کیون نکلے ہے ستم
نزدیک ہے سپاہ پلٹ جاؤ جانِ عم
کی عرض آپ ساتھ جو چلے تو جائین ہم
تیغین یہین حضور کے ہمراہ کھائین گے
بے آپکے لیے ۔۔۔۔۔ ہم گھر نہ جائین گے
۱۲۶
کہنے لگے امام امم ہوکے اشکبار
مین تو جہان سے جاتا ہون اے میرے گلغدار
جنت مین ۔۔۔۔۔ نانا کو انتظار
کی عرض پاس ۔۔۔۔۔۔۔۔۔۔۔۔۔۔۔۔۔۔۔۔
شوق ارم مین خضر غم دل پہ چلتا ہے
۔۔۔۔۔۔۔۔۔ دیکھنے کے لیے دم نکلتا ہے
۱۲۷
کہتا تھا یہ ابھی شہہ دین سے وہ تشنہ لب
تیغین اوٹھا کے آگئے نزدیک بے ادب
ٹوٹی جو مل کے سیّد والا پہ فوج سب
چاہا صغیر نے کہ بچاؤن چچا کو اب
پھیلائے دونو ہاتھ وج شپر کے لال نے
تلوار ماری دوڑ کے اک بدخصال نے
۱۲۸
کٹ کر گرے زمین پہ جب دست نازنین
تڑپا مثال ماہیٔ بے آب مہ جبین
نیزے سنبھال کر جو قرین آگئے لعین
مارا پھر اک شریر نے گردن پہ تیر کین
اکھڑی جو سانس چاند سا چہرہ اُتر گیا
راتین ہچکیون مین تڑپ کر وہ مر گیا
۱۲۹
بے جان ہوا حسن کا جو فرزند مہ لقا
اُسوقت شاہِ دین کا بہت حال غیر تھا
حربے لگا رہے تھے برابر سے اشقیا
جھکتا تھا غش مین خاک پہ فرزند مصطفا
ہر بار گرز پڑتے تھے جب سر پہ شاہ کے
حضرت زمین پہ جھوم رہے تھے کراہ کے
۱۳۰
اب ہے یہ حال شاہ کہ تن پر گڑے ہین تیر
سید کے ذبح کرنے کو ہین جمع سب شریر
ہلتا ہے عرش کانپتا ہے آسمان پیر
بیہوش ریگ گرم پہ ہین شاہ بے نظیر
گریان نبی ہین روح علی بیقرار ہے
سینہ پہ شمر حلق پہ خنجر کی دھاڑ ہے
۱۳۱
اب سر پہ خاک اُڑائے ہر اک صاحب عزا
ماتم کرتے ہوتی ہے مظلوم پر جفا
آتی ہے العطش کی لبِ شاہ سے صدا
مشغول ذبح کرنے مین ہے شمر بے حیا
سوچو اگر دفتر عالم اولٹ گیا
کیونکر کہون گا شہہ والا کا کٹ گیا
۱۳۲
نکلے یہ کس زبان سے حرم نکلے کھولے بال
کیونکر کرون بیان کہ ہوئی لاش پائمال
کیونکر کہون کہ ذبح ہوئے شاہ خوشخصال
خیمہ جلا نکل پڑے سب شاہ کے عیال
کنبہ گیا رسول کا یون شہر شام مین
چادر کسی کے سر پہ نہ تھی اژدہام مین
۱۳۳
بس اے انیس بزم مین برپا ہے شور و شین
کہتے ہین مرحبا تجھے اب شاہِ مشرقین
خون جگر بہا کے جو لکھے ہین تونے بین
اِن بے بہا گُہر کے صلے ۔۔۔۔۔۔۔۔۔۔۔۔۔۔۔۔ و زین
دُرِ عدن ہے طرح شہ تشنہ لب نہین
بھر دین جو موتیون سے دہن کو عجب نہین


سلام
۱
اے مجرئی ہے سب کا مقدر جُدا جُدا
رُتبے مین ہین گدا و تونگر جُدا جُدا
۲
کہتے ہین جمع کرکے ملک اشک مومنین
شیشون مین رکھتے جاؤ یہ گوہر جُدا جُدا
۳
رن مین ہر اک نے ابن شہہ ذوالفقار کو
دکھلائے اپنی تیغ کے جوہر جُدا جُدا
۴
آتے جراحتِ تن سرور شمار مین
ہوتے جو زخم نیزۂ و خنجر جُدا جُدا
۵
سب منزل جہان مین مسافر عدم کے ہین
سب کا وطن ہی ایک ہے اور گھر جُدا جُدا
۶
مقتل سے شہر شہر گئے طائران دشت
سبط نبی کے خون مین بھرے پر جُدا جُدا
۷
اسطرح سر شہیدون کے تھے برسرسنان
جس طرح ہوئین ماہ سے اختر جُدا جُدا
۸
بہرِ تصدق گل زہرا چمن مین ہین
سب غنچے متھیون مین لیے زر جُدا جُدا
۹
تھے وقت دفن وا لب زخمِ تنِ حسینؑ
آتی تھی صوت اللہ کبر جُدا جُدا
۱۰
حورین علی سے کہتی تھی پیاسون کے واسطے
رکھے ہین بھر کے پانی کے ساغر جُدا جُدا
۱۱
ہوتے جو اُن کے سامنے ستر دو تن شہید
ماتم سبھون کا کرتے پیمبرؐ جُدا جُدا
قطعہ
۱۲
زینبؑ بولین بیٹون سے باہم چلے تو ہو
لڑیو سپاہِ شام سے جا کر جُدا جُدا
۱۳
جرأت مین ایک سے ہو پہ جی چاہتا ہے آج
دکھلاؤ شان حیدر و جعفر جُدا جُدا
۱۴
کہتی تھی ہاتھ چھاتی سے لگ جاؤ آن کر
پھرتے ہو مان سے کیون علی اکبر جُدا جُدا
۱۵
صغرا نے نامہ بر سے کہا خط نہ لکھنے کا
۔۔۔۔۔۔۔۔۔۔ تو لکھ چکی ہون مین بے پر جُدا جُدا
۱۶
فیض غم حسین سے ہوتے ہین اے انیس
ہر سال ایک حال کے دفتر جُدا جُدا

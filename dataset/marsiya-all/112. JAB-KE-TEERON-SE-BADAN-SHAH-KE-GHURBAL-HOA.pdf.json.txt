جلد ششم
مرثیۂ میر انیس

1
جبکہ تیرون سے بدن شاہ کا غربال ہوا
جان زہراؤ محمد کا عجب حال ہوا
خون سے ملبوس رسول عربی لال ہوا
جان بلب پیاس سے وہ صاحب اقبال ہوا
غل تھا اب کوئی نہین شاہ کے غمخوارون مین
گھیر لو فاطمہ کے لال کو تلوارون مین

2
تشنہ و بیکس و بے برہین جناب شبیر
زخم بازو پہ ہین اب کھینچ نہ سکے گی زمشیر
علی اکبر کے جوان مرنے سے حالت ہے تغیر
ہان برابر سے چلین برچھیان اور دور سے تیر
ٹکڑے دہراؤ پیمبر کا جگر ہوئیگا
اب علمدار نہین ہے جو سپہ ہوئیگا

3
چار جانب سے ستمگار سمٹ کر آئے
کتنے پہلو کی طرف کھینچ کے خنجر آئے
برچھیان تول کے خونخوار برابر آئے
ایک پیاسے کے لئے لاکھ ستمگر آئے
شور تھا ابن ید اللہ کو مہلت نہ ملے
مارے تلوارون کے دم لینے کی فرصت نہ ملے

4
برچھی چلتی تھی اودھر سے تو ادھر سے تلوار
اک بدنن چاند سا اور تیرون کی پیہم بوچھار
تھم گئی تیغ تو پہلو پہ ہوئے نیزون کے وار
سر پر نور بھی مجروح تھا سینہ بھی فگار
زخم کھا کھا کے کبھی شکر خدا کرتے تھے
اور کبھی امت عاصی کی دعا کرتے تھے

5
تیر بیداد سے زخمی تھی جبین انور
زلفین بل کھائی ہوئین چہرے پہ تھین خون مین تر
بیچ عمامہ کے سب کھل گئے تھے کٹ کٹ کر
ضعف ایسا تھا کہ ہرنی پہ جھکا جاتا تھا سر
پیاس کا ذکر نہ تھا شکوۂ بیداد نہ تھا
کچھ بجز یاد خداے دو جہان یاد نہ تھا

6
دل سے فرماتے تھے ہر دم کہ نہ گھبرا اے دل
طے ہوئی جاتی ہے اب عصر تلک یہ منزل
حل نہو کوئی جہان مین نہین ایسی مشکل
ہان فراموش نہو یاد خداے عادل
سب شہیدون سے مرا مرتبہ بر تر ہو جاے
آج اگر صبر و رضا سے یہ مہم سر ہو جاے

7
مجھسے افضل تھے زمانے مین مرے جد وپدر
دُر دندان محمد پہ چلے تھے پتھر
سبکو پہلوے شکست کی ہے امان کے خبر
سجدۂ حق مین دو پارہ ہوا فرق حیدر
ہو گیا زہر ستم سے دل شپر ٹکڑے
ہمنے دیکھے تھے کلیجے کے بہتّر ٹکڑے

8
راہ معبود مین سب سہل ہے یہ رنج و محن
صر فرازی ہے جو خنجر سے کٹے گی گردن
حشر تک سب کی زبانون پہ رہیگا یہ سخن
صاف شبیر مین تھا اپنے بزرگون کا چلن
صابر ایسا ہو پیاسا ہو تو ایسا ہوئے
ایسے نانا کا نواسا ہو تو ایسا ہوئے

9
دل سے فرما چکے جسدم یہ شہ عرش سریر
عرض کی خالق اکبر سے کہ اے حق قدیر
ہے ترے لطف و عنایات کا ملا لب شبیر
صبر اور شکر سے گذرے یہ مرا وقت اخیر
جلد گردن پہ روان خنجر بران ہو جائے
مشکل ذبح بھی شبیر پہ آسان ہو جائے

10
حلق پر تیغ ہو اور سینے پہ ہوئے جلاد
ہے یہ امید کہ اوسدم بھی نہ بھولے تری یاد
نہ غم اہل حرم ہو نہ خیال اولاد
کان تک مرے سکینہ کی نہ پہونچے فریاد
دھیان بیٹے کا نہ بیٹی کا نہ ہمشیر کا ہو
ذکر تسبیح کا تحللیل کا تکبیر کا ہو

11
نکلین خیمے سے ۔۔۔۔۔۔۔۔۔۔۔۔۔۔۔
سر اوٹھا کر ترے سجدے ۔۔۔۔۔۔۔۔۔۔۔۔۔۔۔۔۔۔۔۔۔۔۔
کوئی لڑکی ۔۔۔۔۔۔۔۔۔۔۔۔۔۔۔۔
محو بسیا ہون کہ ۔۔۔۔۔۔۔۔۔۔۔۔۔۔۔۔۔۔۔۔
قید اعدا مین ید اللہ کی جائی ہوئے
میرے مولا مگر امت کی رہائی ہوئے

12
بندۂ بیکس و مجبور ہون اے یار خدا
سر پہ نانا ہین نہ بابا ہین نہ ابن زہرا
نہ علمدار نہ لشکر نہ دیز و رفقا
ایک فرزند جوان تھا سو کیا تجھپہ فدا
جسم سر تابہ قدم خوف سے تھراتا ہے
در دولت پہ تہیدست حسینؑ آتا ہے

13
کوئی ہدیہ نہین ایسا جسے لیکر آؤن
شرم کی جا ہے نہ کسطرح بھلا شرماؤن
کونسہ شے تری درگاہ کے قابل لاؤن
کیا کرون عُذر مین جب یار حضوری پاؤن
عہد طفلی کا جو وعدہ ہے وفا کرتا ہون
ایک سر ہے سو وہ امت پہ فدا کرتا ہون
	
14
آئی آواز کہ اے سبط رسول دوسرا
بچپنے سے ہے عبادت تری مقبول خدا
خاص بندے مین مرے جو تجھے روئینگے سدا
تجھ سا عابد کوئی دنیا مین نہ ہوگا نہ ہوا
گذرے ہین تین شب و روز کہ پیاسا ہے تو
کیون نہو کیسے پیمبر کا نواسا ہے تو

15
تو نے کس شوق سے ہمپر کیا بیٹون کو نثار
۔۔۔۔۔۔۔۔۔۔ حور و ملک ہے ترے قدمون کا غبار
امت احمد مختار کا تو ہے مختار
تیرے شیعون ۔۔۔۔۔۔۔۔۔۔۔۔۔۔۔۔۔۔۔
اونکے رہنے کے لئے باغ ارم بخشینگے
بخشوائے کا جسے تو اوسے ہم بخشینگے

16
سارے عالم پہ عیان ہے ترے نانا کا کرم
باپ کیسا ہے ترا عقدہ کشا سے عالم
مان تری فاطمہ زہرا سی ہے فخر مریم
بھائی شیر سا ہے مقبول خدا کشتۂ سم
ہے نظر کردۂ حق شافع محشر ہے تو
سب بزرگون کے مراتب مین برابر ہے تو

17
ناگہان سینۂ اقدس پہ لگا ظلم کا تیر
ڈگمگا نے لگے گھوڑے پہ جناب شبیر
نکلے دل تھام کے مرقد سے شہ خبر گیر
آئی زہرا کی صدا ہاے مرے ماہ منیر
تیر کو چاند سے سینے سے نکالے کوئی
ارے لوگو مرے ۔۔۔۔۔۔۔۔ کو سنبھالے کوئی

18
۔۔۔۔۔۔۔۔۔۔۔
۔۔۔۔۔۔۔۔۔۔۔
۔۔۔۔۔۔۔۔۔۔
۔۔۔۔۔۔۔
مر گئے سب علی اکبر نہین عباس نہین
آخری وقت ہے اور کوئی ترے پاس نہین

19
سنکے زہرا کی صدا پیٹتی تھی اہل حرم
اس طرف قلبۂ عالم کا عجب تھا عالم	
ہاتھ سے چھٹ گئی تھی باگ رکابون سے قدم
کبھی گھوڑے پہ سنبھلتے تھے کبھی ہوتے تھے خم
گیسو اون چاند سے رخسارون پہ بل کھاتے تھے
پیچ عمامہ کٹ کٹ کے کھلے جاتے تھے

20
چال تھا جون گل صد برگ تن پاک تمام
تیر یہ تن پہ لگے تھے کہ نہان تھا اندام
زخمی ہاتھون سے سنبھالی نہ گئی جبکہ لجام
عصر کے وقت گرے خاک پہ گھوڑے سے امام
ہلگیا عرش زمین خوف سے تھرانے لگی
ہائے شبیر کی جنگل سے صدا آنے لگی

21
واہ رے صبر کے ریتی پہ نہ تڑپے شہ دین
قبلہ رو جھک کے رکھی خاک پہ سجدے مین جبین
اک ستمگر سے یہ بولا پسر سعد لعین
پھیر دے حلق پہ شبیر کے اب خنجر کین
زر و خلعت تجھے اس کام مین ہاتھ آئیگا
قتل شبیر کا حاکم سے صلہ پائیگا

22
تیغ کھینچے جو ہین آیا وہ قریب سرور
دیکھا سجدے مین ہے خاتون قیامت کا پسر
زرد  چہرہ ہوا تھرا گیا سینے مین جگر
پھینک کر تیغ کو بھاگا طرف فوج عمر
یہی کہتا تھا کہ اب خلق پہ آفت آئی
موے سر کھولے ہین زہرا قیامت آئی

23
عمر سعد پکارا نظر آیا تجھے کیا
وہ لگا کہنے کہ مین کھینچ کے خنجر جو گیا
لپٹے تھے لاشۂ شبیر سے محبوب خدا
دیکھ کر میری طرف احمد مرسل نے کہا
مین محمدؐ ہون یہ مظلوم پسر ہے میرا
کاٹنے تو جسے آیا ہے یہ سر ہے میرا

24
خوف سے بائین طرف مین نے پھرائی جو نگاہ
پہلوے شاہ مین سر پیٹتے تھے شیر الاہ
ایک بی بی کی یہ آتی تھی صداے جانکاہ
اور ستمگر مرے بچے کا ہے کیا جرم و گناہ
حشر ہے ذبح جو یہ گیسوؤن والا ہوگا
بال کھولون گی تو عالم تہ و بالا ہوگا

25
اس ضعیفہ در خیمے سے پکاری یکبار
ارے ظالم مرے بھائی کا نہ سر تن سے اوتار
حلق سرور کے قرین تھی مری شمشیر کی دھار
مجھ سے منھ پھیر کے بولے یہ امام ابرار
حشر ہو گا جو ابھی حلق پہ خنجر رکھا
فاطمہ نے ہے گلا یرے گلے پر رکھا

26
اوس جفا کار سے گھبرا کے لگا کہنے عمر
سحر یہ آل محمدؐ کا ہے تو خوف نہ کر
اوسنے تھرا کے کہا سینے مین ٹکڑے ہے جگر
مجھسے کٹنے کا نہین سید مظلوم کا سر
باغ زہرا کو قلم کر کے نہ پھل پاؤنگا
آہ مخدومۂ کونین سے جلجاؤنگا

27
عمر سعد نے تب شمر ستمگر سے کہا
تو بہادر ہے دلاور ہے یہ ہے کام ترا
دل ہے گل چار گھڑی ہوئے خدا جانے کیا
ہان سر سبط نبی کاٹ کے جلدی لے آ
لوٹے کہ ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔ ہے ابھی
مسند احمدِؐ مختار ۔۔۔۔۔۔۔۔۔۔۔۔۔۔ ہے ابھی

28
تیز کرتا ہوا خنجر کو بڑھا وہ سفاک
دشت آفت کی زمین ہلگئی کانپے افلاک
یک بیک چونک پڑے خوف سے مردے تہہ خاک
احمدؐ و حیدؑر و زہرا نے گریبان کئے چاک
لحد پاک سے روتے ہوئے شبیّر نکلے
پیٹتے اہل حرم خیمے سے باہر نکلے

29
ذبح کرنے کو جو مظلوم کے ظالم آیا
غش مین تھا خاک پہ دہراؤ علی کا جایا
جھک کے جب تیغ کو گردن کے برابر لایا
کھول کر آنکھون کو شبیر نے یہ فرمایا
جانتا ہے کہ محمدؐ کا نواسا ہون مین
پانی پلوا کے گلا کاٹ کہ پیاسا ہون مین

30
ذبح حیوان مین یہ ہے حکم رسول دوسرا
جانور کو بھی کر ذبح نہ بھوکا پیاسا
مین وہ ہون بیکس مظلوم و غریب و تنہا
تین دن سے جسے قطرہ نہین پانی کا ملا
ٹھہر اکدم مجھے سجدہ تو ادا کرنے دے
واسطے امت عاصی کے دعا کرنے دے

31
کہا قاتل نے کہ اے بادشہ عرش نشین
پانی دینے کا دم ذبح مجھے حکم نہین
رو کے قاتل سے یہ فرمانے لگے سرور دین
دور کیا ہے کہ ہے اب چشمۂ کوثر بھی قرین
ذبح ہونے کو امام دوسرا حاضر ہے
لے چھری پھیر کہ یہ خشک گلا حاضر ہے

32
اوٹ کچھ خیمے کی ڈیوڑھی کی طرف کر لے مگر
کہ بہن بھائی کو دیکھے نہ بزیر خنجر
ہے سکینہ جو مری تین برس کی دختر
نکلے گی کہتی ہوئی ہاے پدر ہاے پدر
میری عاشق ہے ڈرانے سے نہ ہٹجائیگی
دوڑ کر وہ ترے خنجر سے لپٹ جائیگی

33
شمر یہ سنکے لگا کاٹنے حضرت کا گلا
زور کرتا تھا مگر حلق پہ خنجر نہ چلا
بولا آہستہ وہ آغوش محمدؐ کا پلا
منھ اسی جا ہے مکرر مرے نانا نے ملا
مین یہ کہاتا نہین گردن پہ نہ خنجر رکھ تو
اک ذرا تیغ کو اس جا سے ہٹا کر رکھ تو	

34
وان سے سرکا لیا خنجر کو ستمگار نے جب
اوٹھ کے پھر سجدے مین خم ہو گی وہ عاشق رب
سر پیٹا کیے ناموس شہنشاہ عرب
شمر نے رحم نہ بیکس پہ کیا ہاے غضب
کیا کہون حلق کو کس جو روجفا سے کاٹا
سر فرزند پیمبر کو قفا سے کاٹا

35
قبلہ رو خاک پہ تڑپا کیا تن سرور کا
لیکے سر شمر ستمگار سوے فوج گیا
راوی لکھتا ہے کہ جسدم یہ قیامت تھی بپا
نکلی اک خیمے کی ڈیوڑھی سے زن حور لقا
ٹکڑے اس بی بی کی فریاد سے دل ہوتا تھا
حسن ایسا تھا کہ خورشید خجل ہوتا تھا

36
رخ روشن سے عیان تھا اسد حق کا جلال
ملتی تھی چال سے مخدومۂ کونین کی چال
گوہر گوش چمکتے تھے ستارے کے مثال
خشک تھے ہونٹھ خمیدہ تھی کمر شکل ہلال
بال کھولے ہوئے وہ خستہ جگر پیٹتی تھی
کبھی زانو کبھی چھاتی کبھی سر پیٹتی تھی

37	
گر کے کہتی تھی کبھی سبط پیمبر ہے ہے
کبھی چلاتی تھی اوٹھکر مرے سرور ہے ہے
یہ گلا چاند سا اور ظلم کا خنجر ہے ہے
کیون بہن مر نہ گئی آج برادر ہے ہے
بوند پانی نہ میسر ہوا اور جان گئی
ہاے سید ترے لاشے کے مین قربان گئی

38
ہاے مقبول خدا بیکس و آوارہ وطن
ہاے مذبوح قضا فاقہ کش و تشنہ دہن
ہاے مقتول جفا سید بیگور وکفن
ہاے یہ دشت بلا اور ترا گل سا بدن
کس سے فریاد کرون صاحب معراج نہین
فاطمہ نہین ہاے علی آج نہین

39
راوی کہتا ہے کہ اک شخص سے مین نے یہ کہا
تجکو معلوم بھی ہے کون ہے یہ حور لقا
کہا اوسنے کہ اودھر دیکھ نہ تو بہر خدا
ہے اسی بی بی کا زہرا کے برابر رتبا
اور دنیا مین کسی کی یہ بزرگی  کب ہے
بند کر آنکھین کہ یہی زینب ہے
	
40
بس انیس آگے نہین اب مجھے یارا سے کلام
کسمین طاقت ہے جو لکھے ستم لشکر شام
یا حسین ابن علی قبلۂ دین شاہ انام
سخت ایذا مین گرفتار ہے حضرت کا غلام
مضطرب ہون مددے یا شہ ذیشان مددے
وقت مشکل ہے مددگار غریبان مددے


سلام

 1
مجرئی ڈیوڑھی پہ زینب نے جو آکر دیکھا
حلق شبیر کو زیر دم خنجر دیکھا

2
خیمے سے پیٹتی سیدا نیان نکلین باہر
گود مین شاہ کے جب لاشۂ اصغر دیکھا

3
شہ نے فرمایا یہی حلق مرا کاٹے گا
جس گھڑری شمر کو لاتے ہوے خنجر دیکھا

4
تہہ خنجر شہ مظلوم نے کس غربت سے
طرف خیمہ کئی مرتبہ پھر کر دیکھا

5
بس وہین کٹنے لگی گردن پر نور تودہ
سر کھلے زینبؐ دلگیر کو باہر دیکھا

6
لاش اکبر پہ یہ چلاتی تھی بانوے حزین
تمکو دولھا نہ بنے اے مرے دلبر دیکھا	

7
شبہ ہر اک کو ہوا ہے یہی سر احمد کا
شام مین نیزے پہ جسنے سر اکبر دیکھا

8
شمر کہتا تھا چڑھا شاہ کی جب چھاتی پر
مین نے زہرا و پیمبر کو کھلے سر دیکھا

9
بولے احمد کہ مرے قوت بازو شاباش
جسگھڑی دست علی مین در خیبر دیکھا

10
پاس بیٹے کے جگر تھام کے غش ہو گئے شاہ
زخمی جب برچھیون سے سینۂ اکبر دیکھا

11
تیغ گردن پہ چلی اور تڑپے شہ دین
ایسا صابر نہین کوئی تہہ خنجر دیکھا

12
کہا چلا کے یہ زہرا نے کہ ہے ہے مرے لال
حلق شبیر جو زیر دم خنجر دیکھا

13
بعد قتل شہ دین شور یہ تھا شہر بشہر
ہمنے کنبے کو محمدؐ کے کھلے سر دیکھا

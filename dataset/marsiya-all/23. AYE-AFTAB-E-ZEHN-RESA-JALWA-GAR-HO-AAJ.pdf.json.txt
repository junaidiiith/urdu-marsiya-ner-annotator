مرثیہ

1
اے آفتاب ذہن رسا جلوہ گر ہو آج
اے روشنی شمع ضیا مین قمر ہو آج
اے نخل بوستان سخن بارور ہو آج
اے قطرۂ محیط فصاحت گہر ہو آج
اے شاہد سخن مری نظروں میں حور ہو
ہاں اے غبار آئینہ دل سے دور ہو
2
اے بحر نظر آج روانی دکھا مجھے
اے برق فکر شعلہ فشانی دکھا مھجھے
اے کلک اپنی تیز زبانی دیکھا مجھے
یان صورت عروس معنی دکھا مجھے
وہ گل کھلیں کہ گلشن ایجاد دنگ ہو
مصرع مین بوے گل کی نزاکت کا رنگ ہو
3
جوہر کشائے تیغ زبان ہے سخن مرا
گلہائے نظم سے ہے شگفتہ چمن مرا
یکتا گہر ہون شعر صدف ہے دہن مرا
سب سے جدا ہے رنگ نیا ہے چلن مرا
لطف بیان و حسن کلام آشکار ہے
یہ وہ چمن ہے جس میں ہمیشہ بہار ہے
4
گلزیر آج خامہ رنگین نگار ہے
گویا دوات نافہ مشک تتار ہے
تازہ وہ گل کھلے ہیں کہ ہر گل کو خار ہے
مخفی اسی چمن میں عروس بہار ہے
یہ باغ نظم گلشن عالم میں فرد ہے
اس جا نگار خانہ مانی بھی گرد ہے 
5
ذہن رسا کا عرش برین پر دماغ ہے
باغ جنان کو رشکک ہو جس سے وہ باغ ہے
گل کی طرح کھلا ہے جو سینے میں داغ ہے
روشن جو عمر بھر ہے یہ وہ چراغ ہے
بلبل ہو دم بخود گل و ریحان کو بھول جا
سعد می اگر پڑھے تو گلستان کو بھول جائے
6
ذکر ثناے سرور یاض امام ہے
ہر پھول روح دلبر خیر الانام ہے
خوش رو ہے خوش جمال ہے شیریں کلام ہے
گزرے ہیں تین روز کہ وہ تشنہ گام ہے
صرف خزان ہے باغ شہ لا جواب کا
گرمی سے جل رہا ہے جگر آفتاب کا
7
لکھتا ہوں حال بانوے بیکس کے لال کا
تازہ ابھی شباب ہےاس نونہال کا
شہرہ ہے حسن اکبر یوسف جمال کا
مان باپ کا ریاض ہے اٹھارا سال کا
ناشاد ہے وہ گل چمن روزگار مین
یہ پھول توڑتی ہے اجل کس بہار میں
8
پیری مین شہ سے چھوٹتا ہے نوجوان پسر
یوسف کا افتخار تو جان جہان پسر
مرنے پہ کس رہا ہے کمر شادمان پسر
بن بیاہا نامراد حسین قدر دان پسر
صدمہ غضب کا ہے دل وجان بتول پر
غم کا پہاڑ گرنا ہے سبط رسول پر
9
ہتھیار تن پہ سجتا ہے نور نظر اودھر
زخمی ہیں تیغ غم سے ادھر شاہ بحر و بر
ٹپکا لپیٹتا ہے کمر سے وہ نامور
مثل ہلال خم ہے ادھر باپ کی کمر
ہے ولولہ جہاد کا اوس نامدار کو
گھیرے ہے فوج غم شہ عالی وقار کو
10
نیزہ سنبھالتا ہے اودھر کو وہ نامدار
یان ہے سنان غم سے جگر شاہ کا فگار
زیب کمر وہ کرتا ہے شمشیر آبدار
بے تیغ ذبح ہوتے شاہین و فلک وقار
ترکش میں تیر رکھتا ہے ابر و کمان ودھر
مر جانے پر ہیں لیس شہ انس و جان ادھر
11
کہتے ہیں رو کے ہی دل مضطر مین کیا کرون
چھٹتا ہے باپ سے علی اکبر مین کیا کون
سمجھا ؤں اس دلبر کو کیونکر مین کیا کرون
مٹجائیگی شبیہ پیمبر مین کیا کرون
اب تاب ضبط کی نہیں مجھ ناتوان کو
موت آکے لیچلی مرے اس نوجوان کو
12
فرماتے بہن سے کہ اے زینب حزین
جاتے ہین فتلگاہ مین اب اکبر حسین
دولت ہماری لٹتی ہے تمکو خبر نہین
مہمان ہے کوئی دم کا جہان مین یہ مہ جین
گھر بے چرعاغ ہوتا ہے زہرا کے لال کا
زینب ریاض لٹتا ہے اٹھارہ سال کا
13
زینب یہ داغ ہمسے اوٹھایا نہ جائیگا
مجروح دل پہ زخم یہ کھایا نہ نائے گا
ہاتھون سے ایسا لال گنوایا نہ جائیگا
میدان سے اسکی لاش کو لایا نہ جائیگا
ایسے پسر کا داغ نہ دل پر اوٹھائینگے
اکبر سے پہلے مرنے کو ہم رن مین جائینگے
14
ہین مستعد سحر سے وغا پر ستم شعار
تدبیر قتل سبط نبی مین ہین نابکار
حضرت سے سن کے بولی یہ زینب جگر فگار
جلدی بلا لو اکبر مہرو کو مین نثار
امید یہ نہ تھی مجھے اس نونہال سے
جائیگا بے ہائے ہوئے مجھ خستہ حال سے
15
اٹھی کلیجہ تھام کے بانوے خستہ حال
آئی قریب شاہ کے بکھرائے سر کے بال
دیکھا بہن سے کہتے ہین کچھ شاہ خوشخصال
ظاہر ہے رخ سے رنج و غم و صدمہ و ملال
جھک جاتے ہین یہ زمین پہ یہ بیتاب ہوتے ہین
زینب بھی رو رہی ہین شہ دین بھی روتے ہین
16
کی عرض ہاتھ جوڑ کے اے شاہ باکرم
گو آپ پر ہیں صبح سے رنج و غم و الم
اس وقت دیکھتی ہوں بہت آپکو ہے غم
کچھ کہیے اس کنیز سے یا سید امم
باعث ہے کیا حضور جو یون بیقرار ہین
لاش آئی کس کی رن سے جو آپ اشکبار ہین
17
زینب پکاری آہ کہون تمسے حال کیا
تقدیر ہم سے کرتی ہے فرزند کو جدا
پیری مین چھوٹتا ہے جگر بند مہ لقا
اٹھارہ سال کی یہ ریاضت کا پھل ملا
امید تھی کہ بیاہ کا سہرا دکھائینگے
اسکی خبر نہ تھی کہ یہ مرنے کو جائینگے
18
یہ کہہ رہی تھین زینب بیکس کہ ناگہان 
باہر سے آئے گھر مین علی اکبر جوان
بولی بلائین چاند سے چہرے کی لیکے مان
کیا قصہ کیا ارادہ ہے اے مرے خوش بیان
کس کر کمر کو آئے ہو شوق جہاد مین
بھولا ہمارا پیار بھی مرنے کی یاد مین
19
نام خدا جوان ہو اے میرے گلعذار
جو بچپنے مین تھا وہ نہین اب ہمارا پیار
محنت یہ میری دھیان نہین تمپہ مین نثار
یہ بھی نہ سمجھے مادر پر غم ہے بیقرار
ارمان تھا مجھے تمھین دولھا بناؤنگی
جیسے ہو تم دلھن بھی مین ویسی ہی لاؤنگی
20
اکبر نے رو کے عرض کی اسدم بچشم نم
امان حضور کو سر سبیر کی قسم
دیجئے رضا حرب کہ اب دیر ہے ستم
اوترے جو تن سے سر تو ملے گلشنن ارم
شوق عروس مرگ مین دل بیقرار ہے
شادی کہان کی مرگ کا اب انتظار ہے
21
سننا تھا یہ کہ سینے مین دل تھرتھرا گیا
سمجھی کہ اب رکیگا نہ ہر گز یہ مہ لقا
رو کر کہا کہ پہلے پھوپھی سے تو لو رضا
پھر مین نہ تمکو رو کونگی اے مرے دلربا
خاموش یون کھڑی ہیں گویا کہ دم نہین
الفت میں آچکی انھیں بیٹون کا غم نہین
22
کہنے کو یون تو مین بھی ہون مان اے نکو خصال
سب سے سوا وہ چاہتی ہیں تمکو میرے لال
گھر سے تمہارے جانے کا کس کو نہیں ملال
کیا کہون مین زینب بیکس کا ہے جو حال
تصویر غم بنی ہین سراپا مین درد ہے
صدمے سے رنگ چہرۂ انور کا زرد ہے
23
اکبر سے رو کے بانو نے جب یہ کئے کلام
آیا قریب ترغیب بیکس وہ تشنہ کام
پہلے ادب سے جھک کے پھوپھی کو کیا سلام
کی عرض ہاتھ جوڑ کے اے خواہر امام 
حاجت بیان کی نہین ظاہر ہے آپ پر
اعدا کا ہے یرش مرے مظلوم باپ پر
24
ارشاد ہو تو شہ کے عوض مرنے جائیں ہم
قانون میں زخم نیزۂ شمشیر کھائین ہم
بڑھ جائے آبرو جو لہو مین نہائین ہم
جنت مین گھر ہو عزت و توقیر پائین ہم
سارے عزیز مر گئے گھر کی صفائی ہے
حاجت روا کرو دم مشکل کشائی ہے
25
لے کر بلائین زینب ناشاد نے کہا
بیٹا تمھارے باپ ہین آفت مین مبتلا
سب دوپہر مین قتل ہوئے خوش و اقربا
سبط نبی کا اب کوئی یاور نہین رہا
اس وقت مین پدر کی کمر توڑتے ہو تم
ہے ہے آن آفتون مین انھین چھوڑتے ہو تم
26
ہیں فکر قتل شاہ زمین مین ستم شعار
چھائی ہوئی ہے چار طرف فوج نابکار
تم بھی اگر جدا ہوئے اے میرے گلغدار
یہ جان لو جئین گے شبیر نامدار
زینت ہو گھر کی تام خدا نوجوان ہو
اے میری جان اب تمھین سب گھر کی جان ہو
27
مین تو رضا جہاد کی دونگی نہ میرے لال
کھولو کمر سے تیغ کہ بیجا ہے یہ خیال 
ہو جائے ٹکڑے تغیون سے ہے ہے یہ نونہال
آنکھوں سے دیکھون یہ تن نازک ہو خون سے لال
طاقت نہین جگر مین کہ آہ و بکا کرون
سمجھاؤ کس طرح سے تمھین آہ کیا کرون
28
مین تو یہ جانتی تھی کہ مر جاؤنگی اگر
اکبر سرہانے ہوئے گا میرے برہنہ سر
میت مری اٹھائیگا یہ غیرت قمر
لیجائیگا جنازے کو میرے بکر و فر
ہر صبح فاتح کے لئے روز آئیگا
پھولون کی چادر آکے لحد پر چڑھائیگا
29
یہ کہکے پیٹنے جو لگی زینب حزین
سر کو قدم پہ رکھ کے یہ بولا وہ مہ جبین
افسوس صبح سے ہین مصیبت مین شاہدین
کنبے مین مرنے والون مین کوئی رہا نہین
طفلی مین جو کہا تھا اسے اب کرینگے ہم
سر زیر تیغ راہ خدا مین دھرینگے ہم
30
للہ جا کےسید والا کو روکیے
پہلے حضور دلبر زہرا کو روکیے
ہم بھی رکین حضور جو آقا کو روکیے
اچھا پھوپھی نہ جائینگے بابا کو روکیے
آفت مین آج دلبر خیر الا نام ہے
بے اونکے زندگی ہمین دم بھر حرام ہے
 31
تاراج ہو بتول کا گھر اور ہم جبین
کنبہ ہو سارا خاک بسر اور ہم جبین
بسمل ہون شاہ جن و بشر اور ہم جبین
بابا کرین جہانسے سفر اور ہم جبین
جائیں وطن مین ہم تو بچھڑ کر حسین سے
آباد کربلا ہو شہ مشرقین
32
سر لو لگا کے چھاتی سے بولی وہ سوگوار
اس جانگزا کلام سے دل ہو گیا فگار 
سبط نبی ہے احمد وحید رکا یادگار
قربان تم بھی مین بھی فدا گھر بھی سب نثار
امت کا خیر خواہ ہے جان بتول کا
وہ ناخداے کشتی آل رسول ہے
33
باقی ہے پنجتن مین فقط اب انھین کا دم
روشن ہے اونسے نام رسول فلک حشم
جائین وہ میرے سامنے نے کو ہے ستم
مرنے سے شیر حق کے یہ مرنا نہین ہے کم
دل پر نہ مین اوٹھائینگی صدمے جدائی کے
مر جائونگی تڑپ کے ابھی غم مین بھائی کے
34
ابتو اونھین کے دم سے ہے زندہ یہ خستہ تن
الفت مین اونکی چھوڑ کے آئی ہون مین وطن
ہے ہے مجھے بھی بھول گئے سرور زمن
یہ بھی نہین خیال کہ مر جائیگی بہن
دنیا سیاہ ہو گی اگر وہ گذر گئے
پھر کیا رہا زمانے م ین جب وہ بھی مر گئے
35
ہے ہے یہ کسیے ظلم کے بن میں ہم آئے ہین
کیا کیا ستم سہے ہین تو کیا دکھ اوٹھائے ہین
دشمن کو بھی نہون جو قلق ہم نے پائے ہین
سارے عزیز موت نے ہمسے چھڑائے ہین
اے لال یون نصیب کسی کا بگڑ نہ جائے
اسطرح کی بسی ہوئی بسی اجڑ نہ جائے
36
اے لال اسلیے تمھیں روکا تھا پیشتر
ہو جائے بیچراغ نہ سبط نبی کا گھر
گر قصد رن کا رکھتے ہین سلطان بحر و بر
بھائی سے کوئی مجکو نہین ہے عزیز تر
اعدا کے قتل کرنے مین اب تم بھی کد کرو
ہان واری جا کے دکھ مین پدر کی مدد کرو
37
مژدہ یہ سنکے خوش ہوئے ہمشکل مصطفا
آنسو بہا کے زینب نشاد سے کہا
دیکر رضا حجور نے مجکو جلا لیا
اب کوئی دم مین شاہ سے لینا ہون مین رضا
زہرا کی طرح تابع صبر و رضا ہین آپ
کیو نکہ لہون کہ دختر مشکلکشا ہین آپ
38
ہین دو وصیتین مری سن لیجئے ذرا
پہلے تو یہ کہ شاہ ہین آفت مین مبتلا
جان و دل رسول کے دشمن ہین اشقیا
تنہا نہ چھوڑنا انھیں اے بنت مرتضا
جائین اگر وہ رن مین تو جانے نہ دیجیو
غم مین ہمارے اشک بہانے نہ دیجیو
39
اور دوسری یہ عرض ہے اے خواہر امام
یہان سے وطن کو جائین اگر شاہ خاص و عام
اور دوستون کا ہو در دولت پہ اژدھام
ہر ایک مہربان سے یہ کہنا مرا پیام
طے راہ رنج و صدمہ و آلام کر گئے
روشن جہان مین شمع صفت نام کر گئے
40
تمسے نہ پھر ملے یہی ارمان رہ گیا
اپنا کہا نہ حال تمھارا نہ کچھ سنا
تمسے بچھڑ کے صدمۂ ورد و الم سہا
پوچھے دل و جگر سے کوئی داغ ہجر کا
سب گھر تباہ ہو گیا زہرہ کے ماہ کا
دسویں کو خاتمہ ہوا شہ کی سپاہ کا
41
صغرا کو چھوڑ کر آئے تھے گھر مین علیل ہم
بیمار کی جدائی کا ہے صدمۂ و الم
کیا جانئیے کہ کیسی ہے اب وہ اسیر غم
ابتک خبر کچھ آئی نہین اوسکی ہی ستم
یان ہمکو پیچ و تاب ملال و محن مین ہے
وان اوسکو انتظار ہمارا وطن مین ہے
42
زندہ ملے گر آپ کو غم کی مبتلا 
میری طرف سے پیار اسے کیجو خوب سا
گروہ کہے کہ بھائی نے وعدہ بھلا دیا
آئے نہ میرے لینے کو بھیا یہ کیا ہوا
کہنا کہ موت آگئی لینے نہ اسکے
آنا توکیسا بات کی مہلت نہ پا سکے
43
صغرا تمھارے لینے کو آتے ضرور ہم
پر کیا کرین کے موت تھی پکڑے ہوے قدم
پہونچے جو کربلا کی زمین پر شہہ امم
در پشیں ہو گیا سفر منزل عدم
وعدے بھلائے قول سے مکار پھر گئے
رستہ نہ پایا لشکر اعدا مین گھر گئے
44
باتین پھوپھی بھتیجون مین ہوتی تھین یہ ادھر
اتنی مین آئے روتے ہوئے شاہ بحر و بر
زینب پکارین سبط پیمبر کو دیکھکر
بھیا بہن نثار ہو چھٹتا ہے اب پسر
منھ ہمسے موڑتے ہین یہ شوق جہاد مین
ہین بیقرار فاطمہ صغرا کی یاد مین
45
فرمایا شہ نے خبر جو کچھ مرضیٔ آلہ
راضی ہون جان جانے کہ ہو جائے گھر تباہ
قسمت مین جو لکھا ہے وہ مٹتا نہین ہے آہ
کوئی گھڑی من ہمکو بھی درپیش ہے یہ راہ
جو کچھ کہا، ہےمنھ سے اوسی کا خیال ہے
زینب حسین مخبر صادق کا لال ہے
46
پھر دیکھکر پسر کی طرف روئے زار زار
سر کو لگا کے سینے سے فرمایا مین نثار
مرجھا گئے ہین دھوپ سے یہ پھول سے عذار
صرف خزان ہوئی چمن حسن کی بہار
اس نخل قد پہ برچھیان کھانے کو جاؤ گے
کوثر پہ اپنی پیاس بجھانے کو جاؤ گے
47
اکبر سے کہ رہے تھے یہ سلطان انس و جان
ہلَ منِ مُبارِز کی صدا آئی ناگہان
بس الوداع کہکے اٹھے سرور زمان
اکبر کے چشم پاک سے آنسو ہوئے روان
کی عرض جلد رن کی رضا دیجئے مجھے
بہر رسول اذان وغا دیجیے مجھے
48
روئی بہت یہ سنکے شہنشاہ کربلا
اچھا سدھارو کہکے کلیجہ پکڑ لیا
بانو سے رو کے زینب ناشاد نے کہا
دی باپ نے پسر کو رضا لو غضب ہوا
...... گھر تباہ ہوتا ہے زہرا کے ماہ کا
........ نہ کوئی شہ دین پناہ کا
49
ہے ہے کوئی گھڑی کا ہے مہمان یہ پیمبر
چھپتا ہے ابر ظلم مین شبیر کا قمر
یہ ماہ وش نہ آئیگا اب حشر تک نظر
چلائی سر کو پیٹ کے وہ سوختہ جگر
لوگو مرے پسر کو پھر اکبار دیکھ لو
ہم صورت رسول کا دیدار دیکھ لو
50
دوڑے یہ سنکے سب حرم پاک شاہدین
کس پیار سے ہر ایک نے آکر بلائین لین
بیتاب تھی کوئی غمگین و دل حزین
رونے کا تھا یہ شور کہ ہلتی تھی سب زمین
چھاتی ہر ایک بی بی کی صدمے سے پھٹ گئی
آکر گلے سے بالی سکینہ لپٹ گئ
51
کہتی تھی بانو اے مرے دلدار الوداع
اے بیکس و غریب کے غمخوار الوداع
اے ہم شبیہ احمد مختار الوداع
اے نور عین سید ابرار الوداع
پھولے پھلے نہ باغ جہان خراب مین
آیا پیام موت کا عین شباب مین
52
زینب کے تھے یہ بین مری جان الوداع
اے بے دیار و بے سرو سامان الوداع
کلثوم کہتی تھی مرے ذیشان الوداع
اس چاند سی مین شکل کے قربان الوداع
فرقت کا داغ پالنے والون کو دے چلے
ہم بیکسون کے ساتھ نہ خدمت کو لے چلے
53
رونے لگے حسین بھی سن سنکے یہ کلام
آخر وداع ہو کے حرم سے وہ لالہ فام
گھرسے چلا ہر اک کو کیا آخری سلام
بیٹے کے ساتھ ساتھ بڑھی شاہ خاص و عام
زینب زمین پہ گرتے ہی بیہوش ہو گئی
بانو اک آہ کھینچ کے خاموش ہو گئی
54

خیمے کی در پہ آئے جو سلطان کربلا
تھے دل کی طرح پہلو مین ہمشکل مصطفا
فضہ نے بڑھ کے خیمے کا پردہ اٹھا دیا
اک برج سے طلوع ہوا نیرین کا
وہ حسن کی جو ایک جگہ روشنی ہوئی
صحرا مین دھوپ چار طرف چاندنی ہوئی
55
چڑھنے لگا عقاب پہ جسدم وہ شیر نر
چھاتی سے بس لگا لیا حضرت نے دوڑ کر
رو کر کہا کہ جاتے ہو اے غیرت قمر
بیٹا تمھارے ہجر مین مر جائیگا پدر
زخمی جگر کو اور بھی مجروح کر چلے
تیغ غم فراق سے مذبوح کر چلے
56
رونے لگا یہ سنتے ہی بانو کا رشک ماہ
کی عرض دل سنبھالیئے یا شاہ دین پناہ
کہئے نہ بار بار یہ اے فدیۂ آلہ
صدمے سے اس غلام کا احوال ہے تباہ
کڑھیے نہ آپ اب مین بہت بیقرار ہون
کہدیجئے تو راہ خدا مین نثار ہون
57
کہکر یہ بات شاہ کا لخت جگر چلا
تسلیم کر کے باپ کو رشک قمر چلا 
کس کر وفر سے سبط نبی کا پسر چلا
چلائے شاہدین مرا نور نظر چلا
مثل صبا عقاب پری رو روان ہوا
صحرائے سبزہ زار مین آہو روان ہوا
58
بولے نقیب فوج خبر دار و ہوشیار
آتا ہے اب شبیہ رسول فلک و قار
چہرے سے ہیبت اسد حق ہے آشکار
ماہی پہ پائے گا و زمین کو نہین قرار
لرزہ جبال کو ہےتلاطم بحار کو
شیرون نے ڈر کے چھوڑ دیا ہے کچھار کو
59
آمد تھی اورس دلیر کی گویا خدا کا قہر
دہشت سے ایک جانہ رہے ساکنان دہر
ساحل سے سر پٹکنے لگی ایک ایک لہر
مثل حباب ہو گئی ڈر سے سمٹ کے نہر
بھاگی پناہ بھی سپہ روم و شام سے
تھا سر سے ہوش دور تو طاقت کلام سے
60
ڈر سے ہر اک پہاڑ کا دل آب آب تھا 
ذرے زمین کے اڑتے تھے مقتل مین جا بجا
مریخ کا فلک پہ جگر کانپنے لگا
خورشید کا بھی خوف سے منھ زرد ہو گیا
جنات کوہ قاف سے باہر نکل پڑے
قبرون مین چونک چونک کے مردے اوچھل پڑے
61
ہلتے تھے آسمان زمین سے بار بار
پنہان ہوئے زمین کے طبقے مین کوہسار
کہتا تھا ایک اک سے خبر دار ہوشیار
تلوار اس جری کی ہے خونریزہ و شعلہ بار
تھے سب کو اپنی جان کے لالے پڑے ہوئے
بھاگے سپاہ شام کے یل بے لڑے ہوئے
62
پہونچا جو اس شکوہ سے رن مین وہ شیر نر
آواز دی کہ اور پسر سعد بد گہر
ہو آرزوے رے مین نہ گمراہ اسقدر
اب بھی خدا کے واسطے آراہ ست ہے پر
کیون سیم و زر کے واسطے کھوتا ہے دین کو
زر کی ہوس مین مفت ڈبوتا ہے دین کو
63
لازم ہے پاس سبط نبی اور بون خصال
امت کا خیر خواہ ہے محبوبب حق کا لال
پیاسی ہے تین دن سے رسول خدا کی آل
بیتاب تشنگی سے ہین اطفال خرد سال
صدمے عطش کے تشنہ لبون پر گذرتے ہین
بن پانی ہائے اب کئی معصوم مرتے ہین
64
کیون غافلو تمھین کہو انصاف کی ہے
مہمان پہ ظلم کونسے مذہب مین ہے روا
افسو دو پہر مین ہوا گھر کا خاتما
کہتے ہین صبر اسے کہ نہ شکوہ کیا ذرا
راضی رضا پہ فاطمہ زہرا کا لال ہے
گر آگیا جلال تو بچنا محال ہے
65
اسکا پسر ہے فاطمہ زہرا کا گلغدار
بھیجی ہے جس جری کے لیۓ ذوالفقار
مشہور ہے جہان مین لقب شیر کرد گار
روز ازل سے اسپہ ہے خالق کا چاہ و پیار
اوسکے پسر سے جبگ کا ہے حوصلہ تمھین
اسلام جس ولی کی ولا سے ملا تمھین
66
بتلاؤ کس کا زور ہے مشہور شہر شہر
تھی کسکی تیغ وافع کفرو نفاق دہر
مشہور کس کا غیظ ہے رب علا کا قہر
شمشیر کس جری کی ہے بحر فنا کی لہر
کعبے مین کسے مدح شہہ انس و جان کہی
بیر العلم مین کو دکے کسنے اذان کہی
67
خندق کو کس دلیر نے لاشون سے بھر دیا
کسنے خراج فرقۂ کفار سے لیا
خیبر کا در اوکھاڑ کے کسنے سیر کیا
خون کسکی تیغ تیز کا کفار نے پیا
باطل کو کسنے راہ دکھائی ثواب کی
کسنے پتون کی دہر مین مٹی خراب کی
68
تابان مثال بدر رہی کس جری کی تیغ
لاکھون کے سر پہ رن مین چلی اس ولی کی تیغ
کب جلوہ گر تھی بدر مین ایسی کسی کی تیغ
آفت تھی چال ڈھال مین کس متقی کی تیغ
بھڑکے جو تھے نفاق کی شعلے فرو کئی
یہ تھی برش کے شہپر جبریلؑ دو کیے
69
کسکو خدا نے عرش بریں پر کہا ولی
دین نبی کو کسنے خفی سے کیا جلی
کس کا شرف ہے صورت خورشید منچلی
سب نے کہا پکار کے بیشک ہے وہ علی
لاریب جانشین نبیؐ بو تراب ہے
ہر جا ظہور جسکا ہے وہ آفتاب ہے
70
دیکھا جو شمر نحس نے لشکر نے یہ کہا
سمجھا کہ اسکی بانون سے دل کا سب پھر گیا
بولا یہ ابن سعد سے آکر وہ بیحیا
تاثیر کر گیا ہے کلام اس دلیر کا
کیا دیکھتا ہے فوج کا کچھ رنگ اور ہے
لازم ہے  مکرو گید کہ اب ڈھنگ اور ہے
71
یہ کہکے آیا فوج کی جانب وہ بدگہر
سب سے کہا کہ سحر بیان ہے یہ نامور
ہمصورت رسولؐ ہے یہ غیرت قمر
بس فتح ہے لڑائی پہ مارا گیا اگر
سبط نبیؐ کی غم سے کمر ٹوٹ جائیگی
فوراً عنان صبر و رضا چھوٹ جائیگی
72
بڑھ کر یہ ابن سعد نے اسدم کیا کلام
ہم جانتی ہین شیر خدا سب کے ہین امام
پیر و یزید کے ہین ہمین کیا کسی سے کام
بیعت کرین حسینؑ تو قصہ ہے سب تمام
آفت سے ذبح کی وہ ابھی چھوٹ جائینگے
پانی ملے گا راحت و آرام پائینگے
73
یہ سنکے اوس سے غیظ مین آیا وہ نیکخو
نعرہ کیا کہ ہم سے نہ کرنا یہ گفتگو
قدرت خدا کی اور یہ سخن میرے رو برو
بھولا ہوا ہے فوج کی کثرت پہ اتنا تو
کیا مال ہے یہ فوج ہمیں جس سے یاس ہو
دنیا ہو ایک جا تو نہ ہمکو ہر اس ہو
74
تنہا ہمین سمجھ کے نہ کر لاف کے کلام
بس کہدیا خموش ہو ظالم زبان کو تھام
آتا نہین نگاہ مین ہر گز یہ اژدہام
آگاہ مجھ سے کیا نہین اور نطفۂ حرام
ہم لخت دل ہین اوس اسد ذوالجلال کے
توڑا بتون کو جسنے حرم سے نکال کے
75
عالم مین ہمسے کوئی زیادہ نہین حسبی
لاریب ہم ہین وارث شمشیر حیدؑری
سیکھا، ہمین سے سبنے ہے طرز دلاوری
رگ رگ میں ہے بھرا ہوا زور عضنفری
جتنے ہین سر کشان جہان ہمسے زیر ہین
ہم ضیغم آلہ کے بیشے کے شیر ہین
76
وہ کونسی تھی جنگ جو ہمسے نہ سر ہوئی
حل کر دیا اورسے کوئی مشکل اگر ہوئی
ہر معرکہ مین تیغ علی شعلہ وہ ہوئی
یون عرش پر گئی نہ کسی کو خبر ہوئی
لائے نہ دھیان مین سپہ بد نہاد کو
توڑا ہے جا کے خانۂ بغض و عناد کو
77
چاہیں جو ہم تو رات ہو دن صبح شام ہو
ذرّہ جو اس زمین پہ ہو ماہ تمام ہو
جو سنگ مین شرر ہے ابھی لالہ فام ہو
آسان خدا کے فضل سے مشکل کا کام ہو
اولٹین جو آستین تو یہ نقشا نظر پڑے
عالم تمام پھر تہ و بالا نظر پڑے
78
آباد اپنے نام سے دونوں جہان ہین
آل رسول پاک ہین رفعت نشان ہین
مجرے کو خم یہان سر ہفت آسمان ہین
زینب ہین آسمان دنیا کی جان ہین
ہمسا کوئی جہان مین اصلا نپاؤگے
لیکر چراغ ڈھونڈھو تو ہمسا نپاؤ گے
79
بڑھکر پکارا شمر نہ باتین بنائیے
قصد دغا اگر ہے تو گھوڑا بڑھائیے
شمشیر شعلہ مار کر جوہر دکھائیے
ہم بھی تو دیکھین پنج کی تلوارآئیے
یان بھی جوان ہین تیغزنی پر تلے ہوئے
منھ ترکشون کے ہین سوے حضرت کھلے ہوئے
80
یہ سنکے غیظ آ گیا اوس گلغدار کو
چلا کے دی صدا یہ ہر اک نابکار کو
دیکھون تو کون روکتا ہے میرے وار کو
کھینچا یہ کہکے صاعقۂ شعلہ بار کو
شرمائی برق جلوۂ حسن و جمال سے
نکلی پری جمال عجب چال ڈھال سے
81
کس شان سے نیام سے نکلی وہ شعلہ ور
بجلی گری جھپک گئی ہر ایک کی نظر
گویا گہن سے چھوٹ کے روشن ہو قمر
باہر ہوا صدف سے عجب خوشنما گہر
جوہر مین پھل تھا تیغ کا یا پیکر عروس
باہر ہوا حجاب سے گویا سر عروس
82
آئی جو مے پرستون پہ مستوں کی چال سے
نشئے ہرن ہوئے سر ہر بد خصال سے
نے گرز سے رکی وہ کسی جا نہ ڈھال سے
تھرایا آفتاب درخشان ہلال سے
زرہون کے تن مین خوف سے سوراخ پڑ گئے
چار آئینے جو کٹنے لگے منھ بگڑ گئے
83
جس مورچے پہ گر پڑی اوسکو جلا گئی
تن خاک و خون مین سیکڑون آکر ملا گئی
کاٹے کسی کے ہاتھ کہین سر اوڑا گئی
ہر سر سے پہلوانون کے مغفر گرا گئی
ویران تھین صفین تو رسالہ اوجاڑ تھا
شمشیر کا بناؤ عدو کا بگاڑ تھا
84
صحرا تمام کانپتا تھا ڈر سے تیغ کے
جنگل مین آگ لگ گئی پیکر سے تیغ کے
ناز اوٹھ سکے نہ قوم ستمگر سے تیغ کے
گلہاے زخم کھل گئے جوہر سے تیغ کے
ایسا سما کسی نے بھی دیکھا زمین پر
پھولی ہے خون سے شفق اس سر زمین پر
85
بانکی ادا سے رن مین جو وہ جانستان چلی
سر تن سے کاٹتی ہوئی بس خونفشان چلی
زیر زمین تو گاہ سوے آسمان چلی
سر پر عیان چلی تو جگر مین نہان چلی
ہوتی اگر نہ ہاتھ مین اس مہ جمال کے
ٹکڑے اڑاتی پدر کے پرزے ہلال کے
86
دکھلائیں اوس جری نے جو یہ تیز دستیان
ویران شہر ہو گئی برباد بستیان
بھولین شرابخوارون کو سب مے پرستیان
نشے ہرن ہوے نہ رہین اونمین مستیان
رکتی نہ سو سے تھی نہ کبھی چار پانچ سے
تن ناریون کی جلنے لگے اسکی آنچ سے
87
نیزوں کے تبد تیغ دو دم کھولتی چلی
جو صف ٹیڑھی ہوئی تھی اسے رولتی چلی
زہر فنا کو بہر عدو گھولتی چلی
ہشیار باش آگے اجل بولتی چلی
دم بن تھا ہزار کا اس خوش غلاف سے
آئینہ گرد تھا بدن پاک و صاف سے
88
گرنے لگی صفون پہ جھڑا جھڑ ادھر اودھر
ہر قصر تن گرائے دھڑادھڑ ادھر اودھر
بے سر طپان ہر ایک کا تھا دھڑ ادھر اودھر
ہلچل تھی قلب فوج مین بھاگڑ ادھر اودھر
بر پا تھا حشر چار طرف رزمگاہ مین
تھی ابتری یزید کی جنگی سپاہ مین
89
یہ حال دیکھکر پسر سعد نابکار
طارق سے آکے کہنے لگا یون بجال زار
مارے گئے ہین فوج کے سردار بیشمار
تو دیکھتا ہے فوج کو کیسا ہے انتشار
بدلی ہراس وخوف کی لاکھون پہ چھائی ہے
اب لشکر یزید کی دم مین صفائی ہے
90
موقع بہادری کا ہے اور وقت نام کا
شہرہ ہے خلق مین تری جرأت کا جا بجا
لا کاٹ کر اگر سر ہمشکل مصطفاؐ
لے مجھے اسپ و تیغ و زر و نقرۂ و طلا
دم بند تیرے رعب سے ہوتاہے دیو کا
کہتے ہین تجکو لوگ ہم آورد گیو کا
91
بولا بگڑ کے طارق ملعون وخیرہ سر
کیا اسمین نام ہو گا مین جا کر لڑا اگر
آہوش مین امیر ترا دھیان ہے کدھر
یہ بات تو خلاف شجاعت ہے سر بسر
لڑکون سے میرے کہ کہ جری بھی جوان بھی ہین
تینوں پسر دلیر بھی ہین پہلوان بھی ہین
92
بولا یہ اوس سے تب پسر سعد نابکار
کیا دیکھتا ہے بھیج انھین بہر کا زرار
یہ سنکے اک پسر سے یہ بولا وہ بدشعار
ہان جلد نوشبیہہ پیمبرؐ کو جا کے مار
رلوا لحد مین فاطمہؑ دل ملول کو
حاکم ہو شاد رنج ہو روح رسولؐ کو
93
سنتے ہی یہ پرے سے بڑھا وہ زبون رخصال
چہرہ تھا سرخ غیظ سے آنکھین تھین لال لال
آواز دی کہ اے پسر فاطمہ کے لال
اب مجھ سے آکے ہو ئے آمادہ جدال
مشتاق ہم ہین جنگ شہہ قلعہ گیر کے
دکھلائیے کمال جناب امیرؑ کے
94
چھیڑا فرسن یہ کہکے جو اس بد خصال نے
کاوا دیا سمند کو اس خوش جمال نے 
دکھلایا آفتاب کا جلوہ ہلال نے
گھیر الئیم کو غضب ذوالجلال نے
اوسکا سمند شعلۂ جوالہ بنگیا
گرد شریر رخش جری ہالہ بنگیا
95
تیغون کے دو طرف سے چلے واربار بار
بڑھ بڑھ کے دیکھنے لگے جنگ آزمودہ کار
اوس بیحیا کے روک کے بس تین چار وار
گھوڑا اوڑا کے دہنے کو آیا وہ نامدار
مارا غضب کا ہاتھ کمر پر کہ دو ہوا
آواز دی اجل نے کہ فتنہ فرو ہوا
96
دو ہو کے خاک پر جو گرا دشمن آلہ
طارق کی چشم بدن نین زمانہ ہوا سیاہ
پھیکی پسر کے غم مین سر نحس سے کلاہ
پھر دوسرے پسر سے یہ بولا بد ردوآہ
جا جلد قتل کر تو پسر کو حسینؑ کے
برچھی کے پھل سے توڑ جگر کو حسینؑ کے
97
یہ سنتے ہی وہ اشک بہاتا ہوا چلا
بھائی کے غم مین خاک اڑاتا ہوا چلا
دانتون سے اپنی ہونٹھ چباتا ہوا چلا
نیزے کو کرو فر سے ہلاتا ہوا چلا
غصے سے تھی جبین پہ شکن بد خصال کے
مارا دل حسین پہ نیزہ سنبھال کے
98
نیزے پہ نیزہ روک کے اکبر نے دی صدا
کرتا ہے غم مین بھائی کے کس واسطے بکا
گر حوصلہ ہے جنگ کا ظالم تو آگے آ
اب جا کے اپنے بھائی کو دوزخ مین دیکھنا
نیزے کا بند باندھ نہ رونے کا ذکر کر
ہونا تھا جو وہ ہو چکا اب اپنی فکر کر
99
سنبھلا یہ بات سنکے جفا کار ناگہان
مشغول کاروا رہو چھیڑ کر عنان
دیکھیں شقی کی جب علی اکبرؑ نے تیز یان
پوتے نے شیر حق کے بھی نیزے کو دی تکان
مہمیز کی سمند کو غاذی نے سونچ کے
نامرد کو اوٹھا لیا نیزے مین کونچ کے
100
نیزے پہ جب بلند ہوا وہ خطا شعار
نامرد کو زمین پہ پٹک کر بصد وقار
طارق کی ہمت دیکھ کے بولا وہ نامدار
دیکھی نیزۂ اسد حق کی کارزار
یکتا ہین بیمثال ہین صفدر ہین شیرہین
شیرون کو صید کرتے ہین ہم وہ دلیر ہین
101
طارق کو اور بھی ہوا رنج و غم و الم
دی تیسرے پسر کو صدا یہ بدرد و غم
مارا اسی نے بھائیون کو تیرے ہے ستم
تو جا کے اس جوان کا سر تن سے کر قلم
پہونچے ہین اسکے ہاتھ سے صدمے بڑے مجھے
آرام آئیگا نہ بس اب بے لڑے مجھے
102
یہ سنکے راہوار یہ چڑھکر وہ یل چلا
مارسیہ کی طرح کئی کھا کے بل چلا
ابلیس کی طرح لئیے مکرو دغل چلا
ظالم خود اپنے پاؤن سے سوے اجل چلا
تھا ہاتھ مین کمان کیانی لئے ہوئے
چلے مین تین بھال کا ناوک لئے ہوئے
103
آیا مقابلے پہ جب اکبر کے وہ شریر
مارا خطا شعار نے چلے مین رکھ کے تیر 
لڑنے یہ لیس ہو گیا شہ کا مہ منیر
چمکی مثال صاعقہ شمشیر نے نظیر
فن جنگ کی سبھون کو جری نے دکھا دئیے
تیرا تنے کاٹے رن مین کہ تودے لگا دیئے
104
جب بیشمار اسنے کئے ناوکون کے وار
بولا یہ ہنسکے دلبر زہرا کا یادگار
اب ایک ضرب روک ہماری خطا شعار
چھیڑا فرس کو تول کے شمشیر آبدار
دہشت سے کانپنے لگے طبقے زمین کے
دم بھر مین ہوش اڑ گئی سر سے لعین کے
105
مانند برق کو مذکے بالاے سر گئی
وان روکنے کے سر پہ عدو کے سپر گئی
بیٹھی سپر پہ تیغ تو سر مین اتر گئی
سر مین روکی نہ پھر تو کمر سے گزرگئی
تن سے نکل کے ہونٹون پہ جان اوسکی گئی
کھینچا ذرا جو ہاتھ زمین مین سما گئی
106
جب اس طرح سے قتل ہوے رن مین وہ عدو
طارق سے ہنس کے کہنے لگا تو وہ نکیخو
گر تجکو حوصلہ ہے تو آ میرے روبرو
باہر جنگ بھیج کوئی اور جنگجو
یہ سنکے ہوش اڑ گئے اوس نابکار کے 
بیٹون کے غم مین رونے لگا ڈارھین مار کے
107
جلدی سے اشک پونچھ کے آنکھون سے ایکبار
نیزہ سنبھالے فوج سے نکلا خطا شعار
منھ مین تو کف تھا غیظ تھا چہرے سے آشکار
ترکش کمر مین ڈاب مین شمشیر آبدار
مثل تنور خود تھا سر پر دھرے ہوئے
اور دست چپ مین گرز گران سر لیئے ہوئے
108
فولاد کی زرہ مین چھپائے تھا سب بدن
چار آئینہ لگائے تھا تن پر وہ پلیتن
دستانے وہ جو کلۂ ازدر پہ طعنہ زن
آنکھین کبود ابروے ناپاک پر شکن
دہشت سے آب زہرہ سہراب و گیو تھا
انسان تھا یا کہ قالب انسان مین دیو تھا
109
نعرہ کیا شقی نے خبر دار اے دلیر
اب تیری موت آنے مین اصلا نہیں ہے دیر
عالم کے پہلوانون کو مین نے کیا ہے زیر
اکدم مین قید کر لون اگر سامنے ہو شیر
لاکھون ہون گر تو مین نہون عاجز لڑائی مین
رستم کی طرح دھاک ہے ساری خدائی میں
110
سنکر کلام لاف کی برہم ہوئے جناب
تیوری چڑھا کے غیظ سے اسکو دیا جواب
بس بند کر زبان کو او خانمان خراب
نا زل کہین نہ تجھپے ہو اللہ کا عتاب
ایسے سخن غرور کے زیبا نہیں تجھے
برق غضب نہ گر کے جلادے کہین تجھے
111
آگاہ ہمسے کیا نہین تو اور زبوں خصال
ہم ہین نہنگ بحر شجاعت دم جدال
شیر آنکھ چار کر سکے ہمسے یہ کیا مجال
بجلی کا دم ہے بند وہ ہے تیغ بمثال
جس جنگ پر چڑھے تو اسے دم مین سر کیا
فوجون کو اپنی تیغ سے زیر و تر کیا
112
ہر جنگ مین صفون کی صفائی ہمین نے کی
خیبر کے در پہ زور نما ہمین نے کی 
بدرو احد کی فتح لڑائی ہمین نے کی
ظاہر ہے کفر و دین مین جدائی ہمین نے کی
رو محسن ہے سب پہ جیسے خدا کی دلی لڑے
بیر العلم مین جا کے جنون سے علیؑ لڑے
113
گر حوصلہ ہے جنگ کا آسامنا تو کر
بڑھ لیکے تیغ و کرز جوانمرد ہے اگر
چہرے کو کیون جہلم سے چھپائے ہے خیرہ سر
ظالم سہہ گری کا دکھا ہمکو کچھ ہنر
یہ سنکے اپنا غیظ دکھانے لگا لعین
غصے سے دونون ہونٹھ چبانے لگا لعین
114
نیزے کا اوس لعین نے کیا اک جھپٹ کے وار
سنبھلا ادھر عقاب پہ اپنی یہ گلغدار
نیزے پہ نیزہ روک کے کی طعن ایکبار
مشکل کا بند باندھ کوئی اوخطا شعار
یہ وار کیا ہے لائین جسے ہم خیال مین
لاکھون سے رزم کرتے ہین تنہا جدال مین
115
بل کھا کے اوس شقی نے کیا وار دوسرا
وہ وار بھی دلیر نے پھرتی سے رد کیا
مہمیز کر کے اسپ کو اکبر نے دی صدا
لے روک میرے وار کو او بانئ جفا
یہ کہکے نیزہ نیزے پہ مارا جو تان کے
نیزہ چھٹا تو ہوش اڑے پہلوان کے
116
مٹھی سے چھٹ گئی جو سنان ستم شعار
لی ہاتھ مین کمان کیانی بس ایکبار
رکھ کر کمان مین تیر یہ چلایا نابکار
پتھر کو توڑنا ہے مرا تیر سر گزار
یہ بات کہکے سر جو اوس لعین نے تیر
دو ٹکڑے تیغ سے یا اوس مہ جبین نے تیر
117
ناوک کئی لگا چکا جسوقت وہ لعین
خاطی سے مسکرا کے کہا او عددے دین
تیرا فگنی کے فن تجھے معلوم کچھ نہین
ہان تیغ کھینچ میان سے ہو فیصلہ کہین
حیدر کی طرح ہمکو بھی شوق جہاد ہے
دیکھون تو کیسی تیغ زنی تجکو یاد ہے
118
غصے سے تیغ کھینچ کے بولا وہ بدخصال
آئے جو اسکے سامنے کیا دیو کی مجال
کشتون کے پشتے باندھ دیئے ہین دم جدال
دست اجل ہے میری شمشیر بیمثال
کیا اصل دیو کی اسے مانا ہے کوہ نے
تیزی کو میری تیغ کی جانا ہے کوہ نے
119
رہوار کو بڑھا کے شقی نے کیا جو وار
اکبر نے بھی سپر کو وہ اوجھڑ دی ایکبار
بیکار جس سے ہو گیا دست ستم شعار
فرمایا روک اب میر شمشیر آبدار
یہ وہ ہے جسنے سیکڑون کفار دو کیئے
آتشکدے مین آگ کی شعلے فرد کیئے
120
یہ کہکے بس بلند کیا ذوالفقار کو
سن سے گرایا صاعقۂ شعلہ بار کو
ظالم نے چاہا روک لے غازی کے مار کو
مہلت نہ دی اجل نے مگر نابکار کو
حیران مثال آئنہ بنے پیر ہو گیا
سکتے مین آ کے صورت تصویر ہو گیا
121
آکر گری سپر پہ اودھر تیغ برق دم
کاٹا سپر کو دم مین کیا خود سر قلم
سر سے گلے مین پیر گئی وہ قضا شیم
صدر و دل و جگر کو نہ رہنے دیا بہم
دو ٹکڑے ایک ہاتھ مین نامرد ہو گیا
دہشت سے فوج شام کا منھ زرد ہو گیا
122
مارا گیا جو طارق ملعون بیحیا
کانپے مثال بیدر جوانان پر دغا
گبرا کے فوج سے پسر سعد نے کہا
طارق سے پہلوان کو مارا غضب کیا
آئے اگر یہ فوج پہ آنے نہ دیجیو
سب ملکے مار لو اسے جانے نہ دیجیو
123
جب بہر جنگ اکبرؑ عالی ہمم بڑھے
تیغون کو کھینچ کھینچ کے اہل ستم بڑھے
یہ بھی ادھر سے تول کے تیغ دو دم بڑھے
نیزے پکڑ پکڑ کے ستمگر بہم بڑھے
تیرون کا منھ برسنے لگا لالہ قام پر
ہلۤہ کیا چھ لاکھ نے اک تشنہ کام پر 
124
تنہا لڑا جو لاکھون مین وہ نامدار
تن پر لگے وہ زخم کہ جنکا نہین شمار
پہلو پہ آکے ابن انس نے کیا جو وار
برچھی ستم کی ہو گئی قلب و جگر کے پار
صدمہ ہوا تو سینے مین دم آکے رک گیا
تھرا کے راہوار کی گردن پہ جھک گیا
125
رکنا تھا ہاتھ کا کہ بڑھے رن سے اہل شر
نزدیک سے لگا نے لگے خنجر وتبر
ترغہ تمام فوج کا تھا ایک جان پر
خون مین شفق کی ڈوب گیا غیرت قمر
طاقت رہی نہ ہاتھ مین کیونکر وغا کرے
چھ لاکھ کی چڑھائی ہو جسپر وہ کیا کرے
126
مارا کسی نے گرز گران سر عقب سے آہ
شق ہو گیا سر بسر شاہ دین پناہ
ڈوبا لہو مین ہائے سراپا وہ رشک ماہ
گھوڑے ڈگمگاگئے حالت ہوئی تباہ
میں نے یہ سر جھکا کے پکارے امام کو
گرتا ہون جلد آکے سنبھالو غلام کو
127
یہ کہکے صدر زین سے نسخہ وہ گلگون قبا گرا
چلتی ہوئی زمین پہ لہو جا بجا گرا
اک غل ہوا کہ اوج شرف کا ہما گر
یعقوب فاطمہؑ کا وہ یوسف لقا گرا
ہان کاٹ بدن سے سر اس تشنہ کام کا
پیارا پسر ہےسبط رسولؐ انام کا
128
دوڑے صدا یہ سنتے ہی سرور برہنہ سر
آواز دی ہم آتے ہین اے غیرت قمر
کسجا پڑے ہو خاک پہ بیٹا لہو مین تر
پھر ایکبار کہکے پکارو پدر پدر
آنکھون مین نورعین بصارت رہی نہین
یہ ضعف ہے کہ چلنے کی طاقت رہی نہین
129
سچ ہے جوان بیٹے کا مرنا بھی قہر ہے
کڑیل جوان کا خون مین بھرنا بھی قہر ہے
ارمان سے بھرے پسر کا گزرنا بھی قہر ہے
اس داغ کا مزہ دل سرور سے پوچھیئے
باد خزان کا طلم گل تر سے پوچھیئے
130
تھا باعث حیات پدر مہ لقا پسر
روشن تھا اس چراغ سے سبط نبی کا گھر
جاتا نہین زمانے سے وہ غیرت قمر
گویا رسول کرتے ہین دنیا سے اب سقر
ہے غم سے جان بلب پسر مرتضاؑ علی
جب اٹھکر گرنے لگتے ہین کہتے ہین یا علی
131
غم مین جوان پسر کے یہ ہے حال شاہدین
رعشہ ہے ہاتھ پانون مین طاقت ذرا نہین
اوٹھے کہین گرے کہین ٹھوکر لگی کہین
مٹی مین سب بھرا ہے تن سرور مبین
سینے پہ ہاتھ رکھ کے جو فریاد کرتے ہین
کیا کیا دل بتول پہ صدمے گذرتے ہین
132
لاشہ پسر کا دور ہے اور دل ہے ناتوان
کہتے ہین آہ کیا کرون اے اکبرؑ جوان
بیٹآ ہماری آنکھون مین اندھیر ہے جہان
کچھ سوجھتا نہین کدھر آئے یہ خستہ جان
کیا آبنی ہے فاطمہؑ کے نور عین پر
ہنستے ہین سنگدل مرے اس شوروشین پر
133
ناگاہ آئی رن سے یہ آواز دلخراش
پوتے کے غم سے آہ مرا دل ہے پاش پاش
آغوش مین ہے میرے ترے مہ لقا کی لاش
آؤ ادھر کو اب نہ کرو جا بجا تلاش
چھاتی سے اپنی تیرے پسر کو لگائے ہون
زخمی بدن پہ دھوپ مین چادر اوڑھائے ہون
134
دوڑے یہ سنکے آہ شنشاہ نامدار
پہونچے قریب اکبر مہرو جو ایکبار
دیکھا کہ ایک نخل تلے ہے وہ گلغددار
دم توڑتا ہے خاک پہ پرزے ہے جسم زار
135
لاش پسر سے دوڑ کر لپٹے امام دین
فرمایا غم اوٹھا نے کی طاقت ہی نہین
آنکھین توکھولو نرگسی اے میرے مہ جبین
غلطان ہے خاک و خون مین نہ نہا جسم نازنین
پیری مین داغ اپنی جوانی کا دیچلے 
اے لال اپنے ساتھ پدر کو نہ لیچلے
136
اے غنچہ لب صدا ہمین اپنی سنائیے
کیا درد دل مین ہوتا ہے یہ تو بتائیے
زانو سے دادی جان کے سر تو اوٹھایئے
آل نبی کو خیمے مین سمجھانے جائیے
غش مین پڑی مین زینب مضطر زمین پر
بانو پچھاڑین کھاتی ہین گر کر زمین پر
137
اے میرے شیر اے مرے صفدر جواب دو
آیا ہے باپ اے مرے دلبر جواب دو
بیٹا جواب دو مرے اکبر جواب دو
اکبرؑ اے خالق اکبر جواب دو
تنہا تو ہمسے خیمے مین جایا نہ جائیگا
داغ فراق دل سے اٹھایا نہ جائیگا
138
سنکر صدا پدر کی کراہا وہ نامور
حسرت سے آنکھ کھول کے دیکھا سوے پدر
چاہا کہ کچھ کہون پہ ہوا درد اسقدر
جنبش ہوئی زبان کو نہ بولا گیا مگر
بیتاب ہو کے شہ کے گلے سے لپٹ گئے
تڑپے تو گل سے جسم کی سب زخم پھٹ گئے
139
آنکھیں پھرا کے پاس سے دیکھا جو چار سو
روئے پسر کے حال پہ شبیرؑ نیکخو
بولے چلے جہان سے تم اے میرے ماہرو
خاک ایسی زندگی پہ نہ دنیا مین جب ہو تو
انگڑائی لے کے مر گئے مولا کی گود مین
بیٹا تمام ہو گیا ہابا کی گود مین
140
دیکھا جو شاہ نے تو نہ پایا پسر مین دم
سینے پہ ہاتھ مار ے بولے شہہ امم
اے شیر ہائے ہو گیا مجھپر یہ کیا ستم
اے لال تیرے غم مین نہ ہر گز جیئنگے ہم
یہ کہکے شاہ جن و بشر پیٹنے لگے
لاشا لٹا کے خاک پہ سر پیٹنے لگے
141
رو کر پسر کی لاش سے شبیرؑ نے کہا
بیٹا پدر کو چھوڑ چلے وا مصیبتا
ہے ہے مسافرت مین مجھے دیگئے دغا
اٹھو مدد کرو مری اے میرے مہ لقا
آفت مین چھوڑ کر ہمین تنہا چلے گئے
صدقہ پدر ہو اے مرے سیدا چلے گئے
142
لپٹے پسر سے حضرت شبیرؑ حق شناس
رخ آنسوؤن سے تر تھا تو دل غم سے تھا اوداس
جز بیکسی نہ تھا کوئی حضرت کے آس پاس
گھوڑے پہ لاش آپ نے رکھی بدردو یاس
میدان سے خیمہ گاہ کو سرور روان ہوئے
لاشے کے ساتھ احمد وحید روان ہوئے
143
سر پیٹو اپنے اور کرو نالہ و فغان
لاتے ہین رن سے لاش پسر سرورزمان
خیمے کے در پہ روتی ہین سر کھولے بیبیان
عصمت سرا کو لاش ہے اس شکل سے روان
قطرے لہو کے خاک پہ پیہم ٹپکتے ہین
مجروح ہاتھ دونون طرف کو لٹکتے ہین
144
زخمون کی بدھیان ہین پڑی گل سے جسم پر
خون سے لباس سرخ ہے مجروح ہے جگر
اک سمت کو لٹک رہی ہے زین پر سر
تلوار اک طرف کو لٹکتی ہے خون مین تر
ہتھیار سب جری کے ہین خون میں بھرے ہوئے
ہین زین پر عمامے کے ٹکڑے دھرے ہوئے
145
دیکھا جو اہلبیت نبیؐ نے یہ حال زار
سر کھولے بس نکل پڑے خیمے سے ایکبار
لپٹی پسر کی لاش سے بانوئے دلفگار
زینب بلائین لیکے چلائی مین نثار
واری شباب تھا کہ جو موت آگئی تجھے
اے میری شیر کسکی نظر کھا گئی تجھے
146
ہے ہے یہ کیا ہوا میرے گل پیرہن تجھے
کسکی نظر لگی مرے غنچہ دہن تجھے
تیغون سے چور کسنے کیا سیمتن تجھے
نیزہ یہ کسنے مارا ہے اے گلبدن تجھے
باغ شباب تو ابھی پھولا پھلا نہ تھا
مارا ہے جسنے صاحب اولاد کیا نہ تھا
147
اے میرے لمبے گیسو والے تو مرگیا
اے میرے نامراد پسر تو کدھر گیا
ہے ہے جہان سے تنشہ دہن تو گذرگیا
بستی بسی ہوئی مری ویران کر گیا
لاؤن کہان سے ڈھونڈھ کے اے مہ جبین تجھے
لپٹا لون پھر گلے سے جو پاؤن کہین تجھے
148
خاموش اے انیس ہوا مرثیے کو طول
کیا دور ہے یہ نظم جو حضرت کرین قبول
حق سے دعا یہ مانگ تو باخاطر ملول
بر آئے آرزو مری یارب ائے رسولؐ
اصغر کا واسطہ علی اکبرؑ کا واسطہ
مطلب مرے حصول ہون سرور کا واسطہ


نوحہ
1
کہتی تھی زینب دلخستہ مرے بیر حسین
خاک مین کس نے ملائی تری تصویر حسینؑ
2
تمتو پردیس مین سر اپنا کٹآ کر سوئے
شام کو جاتی ہے سر ننگے یہ ہمشیر حسین
3
تازیانے مجھے بیجرم لگاتے ہین لعین
اس خطا کی اونھین دیتے نہین تعذیر حسینؑ
4
روح پیاسی تری جنت کو سدھاری صدحیف
پانی ہاتھ آیا نہ لیکن کسی تدبیر حسین
5
ترے لاشے کو کفن بھی نہ ملا ہاے اخی
سر پر چادر نہ رہی کیا کرون تدبیر حسینؑ
6
گھر سے بلوا کے کیا آل محمد کو شہید
ننگے سر اونٹون پہ ہمکو کیا تشہیر حسینؑ
7
پوچھتی ہے تمھین ہر بار سکینہ مجھسے
اسکے بہلانے کی اب کیا کرون تدبیر حسینؑ
8
تیرے رتبہ کہ کسی نے نہ شناسائی کی
یہ نہ سمجھے کہ ہے قرآن کی تفسیر حسینؑ
9
زینب خستہ جگر کہتی تھی رو کر یہ انیس
مرے عاشق مرے شیدا مرے شبیر حسینؑ

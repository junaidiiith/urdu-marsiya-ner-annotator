جلد ششم
مرثیہ میر انیس

۱
قتل جب رن مین ہوے مونس و غمخوار حسین
اور مارا گیا دریا پہ عملدار حسینؑ
نہ رہا یار بھی کوئی نہ مددگار حسینؑ
ایک اکبر ہی فقط رہگیا دلدار حسین
اوسطرف اہل شقاوت تو خوشی ہوتے تھے
یان کمر پکڑے حسین ابن علی روتے تھے
۲
اور یہ کہتے تھے کہ عباس وفادار نہو
میرا عاشق مرا مونس مرا غمخوار نہو
پاس ہم مرتبہ جعفر طیار نہو
ہاے عباس سا لشکر مین علمدار نہو
باغِ دنیا سے سفر پہلے ہی کر جاتے ہم
آگے بھائی کے یہ بہتر تھا کہ مر جاتے ہم
۳
پیار کسکو کرون ہے ہے میرے پیارے عباسؑ
چھوڑ کر تم مجھے جنت کو سدھارے عباسؑ
جیتے تھے ہمتو تمھارے ہی سہارے عباسؑ
زندگی موت ہے اب بعد تمھارے عباسؑ
اپنا جینا کہو کیونکر مجھے دشوار نہ ہو
روبرو آنکھون کے جب تمسا علمدار نہ ہو
۴
جبکہ ہمشکل پیمبر نے سُنی یہ گفتار
آیا اوس غازی کو تب جوش شجاعت اکبار
جسم اقدس پہ وہین جنگ کے سج کر ہتھیار
گھر مین آیا یہ دعا مانگتا وہ نیک شعار
اچھی ساعت ہو جو مرنے کی اجازت ملجائے
یا الٰہی مجھے میدان کی رخصت ملجائے
۵
دل سے کہتے ہوئے آئے یہ حضور مادر
باندھ کر دست ادب کہنے لگے یون اکبرؑ
مین نہین جینے کا اب بار ہے تن پر مرے سر
دیکھیے ہوتا ہون بابا پہ فدا مین کیونکر
جوش اسدم ہے لہو جسم مین کھاتا امان
ابتو مرنے کے سوا کچھ نہین بھاتا امان
۶
اک ذرا مادر قاسم کی طرف کیجئے دھیان
رات کا بیاہا بنا خون مین دیکھا غلطان
پھوپھی صاحب کی بھی ۔۔۔۔۔۔۔۔۔۔۔۔۔۔۔۔۔۔۔۔
کیا ہی خوش ہو کے ۔۔۔۔۔۔۔۔۔۔۔۔۔۔۔۔
نہ کیا شہ سے عزیز اپنے جو دلبندون کو
کیا بھلا پیار نہ کرتی تھین وہ فرزندون کو
۷
سرخرو خلد مین ہر ایک گیا ہوئیگا
پیار ایک ایک کو دہرانے کیا ہوگا
دلمین دادی نے مقرر یہ کہا ہوئیگا
حال بابا کی مصیبت کا سُنا ہوئیگا
لال بانو نے نہ شپیرؑ پہ وارا اپنا
میرے بیٹے سے بھی بیٹا کیا پیارا اپنا
۸
جس گھڑی بانوے بیکس نے سُنی یہ تقریر
رنگ فق ہو گیا حیران ہوئی شکل تصویر
دیر کے بعد لگی کہنے کہ اے ماہ منیر
یہ تھی قسمت مری اے لال تری کیا تقصیر
کسکا دل ایسا کہ فرزند کو رخصت دیوے
کون مان بیٹے کو مرنے کی اجازت دیوے
۹
کہون کس منھ سے کہ تم مرنے کو جاؤ اکبرؑ
تیر اس ۔۔۔۔۔۔۔۔۔۔۔۔۔۔۔ سے پیشانی پہ کھاؤ اکبرؑ
خون مین گل سا بدن اپنا ڈوباؤ اکبرؑ
مین تو جیتی رہون تم جان گنواؤ اکبرؑ
واقعی نام تو مرنے مین تمھارا ہوگا
مان کو کب بیٹے کا مر جانا گوارا ہوگا
۱۰
میرے دلمین ابھی ارمان بہت ہین بیٹا
رات دن میری دعا ہے یہ بصد درد و بکا
یا خدا بیاہ ہو اب جلد مرے اکبرؑ کا
چاند سے ماتھے پہ اکبر کے مین باندھون سہرا
اب زبان پر جو سخن جانے کا لاتے ہو تم
حسرتین خاک مین سب میری ملاتے ہو تم
۱۱
بات یہ سنتے ہی ہمشکل نبی رونے لگا
خیمۂ شاہ مین رونے کا ہوا غل برپا
شاہ بھی رخصت اکبر پہ لگے کرنے بُکا
اتنے مین گریہ زہرا کی لگی آنے صدا
کہا زینبؑ نے مری چھاتی پھٹی جاتی ہے
بیبیو رونے کی زہرا کے صدا آتی ہے
۱۲
سُنکے شہہ بولے کہ خاموش رہو بہر خدا
دیکھون کیا کہتی ہین امان کی سنون مین بھی صدا
تب سُنا شاہ نے فرماتی ہین رو رو زہراؑ
میرے پیارے تری تنہائی پہ امان ہو فدا
حال سارا ترا زہرا کو ہے معلوم حسینؑ
کس مصیبت مین پھنسا تو مرے مظلوم حسینؑ
۱۳
علی اکبر نے سُنی دادی کی جسدم یہ صدام
عرض دادی سے وہ تب رو رو کے یون کرنے لگا
مین تو موجود ہون ہوجانے کو بابا پہ فدا
کیا کہون پر مجھے امان نہین دیتی ہین رضا
بابا صاحب سے سفارش مری فرما دیجے
آپ میدان کی رخصت مجھے دلوا دیجے
۱۴
سُنکے یہ باتین ہوے بانو کے آنسو جاری
غم کی اکبر کے لگی برچھی جگر پر کاری
دیکھ اکبر کو یہ کہنے لگی وہ دکھیاری
آؤ رخصت کیا چھاتی سے لگون واری
کہنے سے فاطمہؑ کے تمکو جدا کرتی ہون
جاؤ امت پہ پیمبرؐ کے فدا کرتی ہون
۱۵
آئی آواز یہ زہرا کی کہ اکبر مری جان
فاطمہؑ ہمت و جرأت پر تری ہو قربان
ہے بہو کو مری گر بخشش امت کا دھیان
دیوے گی وہ تمھین رخصت نہ ہو اتنا گریان
ہے یقین مجکو کہ بانو سے جدا ہوگے تم
پیشتر باپس ے امت پہ فدا ہوگے تم
۱۶
سُنکے یہ سب سے جو رخصت لگے ہونے اکبرؑ
بانو رو رو کے لگی کہنے کہ ہے ہے دلبر
ہوکے رخصت چلے میدان کو بیخوف خطر
ساتھ بیٹے کے ہوئے روتے شہہ جن و بشر
روکے کہتے تھے کہ تم باپ سے مُنھ موڑ چلے
واہ بیٹا ہمین اسوقت مین تم چھوڑ چلے
۱۷
شاہ سے دست ادب باندھ کے اکبر نے یہ کہا
آپ ہمراہ مرے آئین نہ ازبہر خدا
جاکے خیمہ مین تسلی دین مری مان کو ذرا
روکے تب بیٹے سے کہنے لگے شاہ دوسرا
دل سے ناچار ہے یہ بے سرو سامان حسینؑ
میرے پیارے مرے دلبر ترے قربان حسینؑ
۱۸
جاؤ تم مرنے رہون یان مین اکیلا کیونکر
تم لڑو اور مین کھڑا دیکھا کرون ڈیوڑھی پر
تن سے گھبرا کے نکلجائیگی اب جان پدر
مین بھی میدان مین ترے ساتھ چلونگا اکبرؑ
چھوڑ جاؤگے تو مین جی سے گذر جاؤنگا
ساتھ ہی لیچلو بیٹا نہین مر جاؤنگا
۱۹
شہ مظلوم کا اکبر نے سُنا جب یہ بیان
عرض کرنے لگا تب شاہ کا وہ راحت جان
آپکے قدمون پہ سو جان سے اکبر قربان
آپ ہمراہ نجاوین مرے سوے میدان
گھر مین حضرت کو سکینہ نہ اگر پائے گی
ہے یقین مجکو کہ وہ رن مین چلی آئے گی
۲۰
اور سوا اسکے یہ اک اور سبب ہے یا شاہ
طعنہ زن ہوکے کہیگی یہ مخالف کی سپاہ
آکے میدان مین اکیلا لڑا اک اک ذیجاہ
باپ کو بہر مدد دلائے ہین اکبر ہمراہ
بھیج دیجے مجھے یا سبط پیمبر تنہا
فوج اعدا سے لڑیگا علی اکبر تنہا
۲۱
غور تو دلمین ذرا کیجیے اے شاہ زمان
ہوا ایک ایک رفیق آپ پہ کیونکر قربان
بھائی قاسم بھی اکیلے گئے سوے میدان
اب شریک ہوکے لڑونگا مین اگر بابا جان
حلق کٹوا کے بھی جنت کو اگر جاؤن گا
رفقا کیا کہ عزیزون سے مین شرماؤن گا
۲۲
سُنکے پھر علی اکبر کو کیا شاہ نے پیار
کہا اللہ نگہبان سدھارو دلدار
آپ پھر باگ پکڑ کر کیا گھوڑے پہ سوار
آئے میدان مین نبیؐ کہنے لگے یہ کفار
ٹھہرا جاتا نہین اب پانؤن اُٹھے جاتے ہین
یہ تو لڑنے کو رسول عربی آتے ہین
۲۳
شور و غل یہ عمر سعد تلک جب پہونچا
سُنکے اس بات کو وہ دشمن دین گھبرایا
آخرش آیا وہ میدان مین گرتا پڑتا
بولے سب دیکھ تو لڑنے کو یہ ہے کون آیا
ہم تو اس شافع محشر سے نہین لڑنے کے
ہم تو زنہار پیمبر سے نہین لڑنے کے
۲۴
عمر سعد نے یہ فوج کی باتین سُنکر
کہا اے یارو تمھارا ہو گیا دھیان کدھر
شکر کی جا ہے کہ تم کر چکے اب جنگ کو سر
جسکو تم دیکھ کے گھبرائے ہو یہ ہے اکبرؑ
یہ سمجھ لو علی اکبر ہی رہا باقی ہے
مار لو اسکو تو پھر شاہ مین کیا باقی ہے
۲۵
اور اکبر کی جو خیمے مین ہے بانو مادر
اسکی عاشق ہے نہین چھوڑتی اسکو دم بھر
جب سنے گی وہ کہ میدان مین ہوا قتل پسر
ننگے سر کہتی ہوئی آئیگی ہے ہے اکبرؑ
۔۔۔۔۔۔۔۔۔ شہہ بانو کو دیکھین گے تو گھبرائین گے
ہین غیور آپ ہی غیرت سے وہ مر جائین گے
۲۶
پھر کہا پائیگا انعام مین ہر اک جاگیر
سنکے تقریر عمر آگئے لالچ مین شریر
مستعد لڑنے کو تنہا سے ہوے سب بے پیر
دفعۃً اکبر مظلوم پہ چلنے لگے تیر
کھائے جب تن پہ کئی تیر علی اکبر نے
کھینچی تب میان سے شمشیر علی اکبر نے
۲۷
ماجرا حضرت شپیر نے جب یہ دیکھا
آبدیدہ ہوے اوسوقت امام دوسرا
اور یہ قبلے کی جانب کو لگے کرنے دعا
یا الٰہی میرا بیٹا ہے اکیلا لڑتا
راہ مین تیری یہ صدقے ہو رضامند ہون مین
کام پر اس سے کچھ ایسا ہو کہ خورسند ہون مین
۲۸
جوش فرزند کی اُلفت کا ہے اے رب قدیر
کر عطا صبر کہ بیتاب بہت ہے شپیرؑ
تیرے محبوب کے ہمشکل پر چلتے ہین تیر
خون مین ڈوبتی ہے نانا نبی کی تصویر
سر فدا کرنے کو امت پہ ہے تیار حسینؑ
مگر اس بیٹے کی اُلفت سے ہے ناچار حسینؑ
۲۹
جب سے اکبر کی سواری سوے میدان گئی
خیمے کی ڈیوڑھی پہ اُسوقت سے ہے بانو کھڑی
جو ہین شپیرؑ کی اوس بی بی نے آواز سُنی
پردہ خیمہ کا اوٹھا کر کہا اے سبط نبی
خیر تو ہے مرے فرزند کی گھبراتی ہون
بولو صاحب نہین خیمے سے نکل آتی ہون
۳۰
سُنکے ب انو کی صدا شاہ گئے ڈیورھی پر
خوف تھا دل مین کہین بانو نہ نکلے باہر
اُس سے کہنے لگے یہ سرور دین رو رو کر
خیر ہے کس لیے ہوتی ہو تم اتنا مضطر
کسکو اوس شیر سے لڑنے کا ہے یارا بانو
ہے سلامت ابھی تو لال تمھارا بانو
۳۱
بولی بانو کہ خدا اوسکو سلامت رکھے
وہ جیے لاکھ برس اوسکی بلا مجکو لگے
میرے اس لال کو رن مین نہ کوئی قتل کرے
بلکہ سر کاٹ لے میرا کوئی اوسکے بدلے
راضی ہون مین مرا سر تن سے اوتارا جاے
مرے صاحب یہ مرا لال نہ مارا جاے
۳۲
لشکر شام سے یان لڑتا تھا وہ شہہ کا پسر
اور وان بانوے ناشاد کھڑی تھی در پر
ہوکے بیتاب پکاری کہ فدا ہو مادر
مان سوئی جاتی ہے اسدم مرے پیارے اکبرؑ
چاند سی شکل مجھے آکے دکھاؤ بیٹا
کب سے میدان مین سدھارے ہو اب آؤ بیٹا
۳۳
لڑنے مین مان کی جو اکبر نے یہ آواز سُنی
روک کر ہاتھ کو رونے لگی ہمشکل نبی
ایک ملعون نے جو اکبر کی یہ صورت دیکھی
چھپ کے بس سینۂ پُرنور پہ ماری برچھی
تن مجروح ہوا خون سے ترا اکبرؑ کا
ہو گیا سینے مین سو ٹکڑے جگر اکبرؑ کا
۳۴
سنبھلا گھوڑے پہ بہت پر وہ سنبھلتا کیونکر
سینے مین چھد گیا تھا لگتے ہی برچھی سے جگر
اسپہ بھی سینے سے برچھی کو نکالا باہر
کہا قاتل سے کہان جاتا ہے او بانیٔ شر
بھاگنے کا بھی نہ مطلق رہا یارا اوسکو
گھوڑا چمکاکے اوسی برچھی سے مارا اوسکو
۳۵
غیظ مین آکے جو اوس شیر نے نیزہ مارا
شدت ضعف سے اوس غازی کو غش آنے لگا
جلتی ریتی پہ جو اکبار وہ گھوڑے سے گرا
درد چھاتی مین اوٹھا زخم زبس کاری تھا
دی صدا باپ کو شاہِ شہدا اور کنی
جاتا ہون خلد کو مین یا ابتا اور کنی
۳۶
یہ صدا سنتے ہی روتے چلے شاہ دوسرا
دست و پا کانپتے تھے دلپہ عجب صدمہ تھا
پہونچے میدان مین تو بیٹے کو تڑپتا دیکھا
لپٹے اوس زخمی سے کہکر ترے صدقے پایا
خوب تم فوج سے لڑکر ہوے قربان بیٹا
اس ترے زخمی بدن پر ہو فدا جان بیٹا
۳۷
ہاتھ کیون چھاتی پہ رکھا ہے مرے ماہ لقا
خون کس زخم سے بہتا ہے بتاؤ تو ذرا
کیا مری جان کوئی گھاؤ ہے سینے مین لگا
اک ذرا آنکھون کو تم کھول تو دو بہر خدا
غم سے اب رنگ پدر زرد ہوا جاتا ہے
علی اکبر ترا تن سرد ہوا جاتا ہے
۳۸
غش مین اکبر نے سُنی باپ کی جسدم یہ صدا
کھول کر آنکھون کو حضرت کے گلے سے لپٹا
عرض کی زخم ہے کاری مرے سینے پہ لگا
ایک ملعون نے مری چھاتی پہ نیزہ مارا
درد ایسا ہے جگر مین کہ نہین جینے کا
دیکھئے زخم ہے کاری یہ مرے سینے کا
۳۹
بولے پھر سینے سے بس کھینچ کے اک ٹھنڈی آہ
ہے یقین ہوویگا مادر کا مری حال تباہ
خیمے مین دیکھتی ہووینگی مرے آنے کی راہ
اونکے احوال پہ ہے رحم کی جا اب واللہ
رنج کچھ اور تو اصلا نہین اسدم مجکو
مگر امان سے جدا ہونے کا ہے غم مجکو
۴۰
بولے شپیرؑ کہ کچھ مان کی نہ حالت پوچھو
لڑنے تم آئے ہو جسوقت سے یان اے خوشخو
خیمے کی ڈیوڑھی پہ چلاتی ہے وہ رو رو
کوئی میدان سے بلا لائے مرے اکبر کو
دل کو ہاتھون سے وہ تھامے ہوے چلاتی تھی
مین نے روکا نہین میدان مین چلی آتی تھی
۴۱
پیٹ کر سر کبھی کہتی ہے کہ ہے ہے اکبرؑ
روکے چلاتی ہے گہہ ہاے پسر ہاے پسر
مجھ سے کہتی تھی ابھی جلد بتاؤ سرور
کیا نہ میدان سے پھر آئیگا مرا لخت جگر
برچھی کھانے کی جو اب تیری خبر پائیگی
علی اکبر وہ نہین جینے کی مر جائیگی
۴۲
حال یہ سنتے ہی مان کا ہوے آنسو جاری
ایسا دل پر ہوا صدمہ کے ہوا غش طاری
ناگہان سوے عدم جانے کی تیاری
پھیر دین آنکھین بدن سرد ہوا اکباری
شاہ گھبرا کے پکارے مرے پیارے اکبرؑ
کچھ صدا آئی نہ جنت کو سدھارے اکبرؑ
۴۳
ہوا اوسدم پسر فاطمہؑ زہرا کو ملال
رویا لاشے سے لپٹ کر اسداللہ کا لال
لاشہ پہونچانے کا بس کہنہ انیسؔ اب احوال
تو ہوا ذاکر شپیر خوشا تیرا حال
خلد مین رہنے کو اکبر تجھے جاوینگے
اور اس نظم کا شپیرؑ اصلا دیوینگے

سلام
۱
مجرئی شاہ کا ہون خلد مین ہے گھر میرا
منتظر حورین ہین مشتاق ہے کوثر میرا
۲
شاہ کہتے تھے لعینون نہ ستاؤ مجکو
مان ہے زہرا مری نانا ہے پیمبر میرا
۳
کٹ گئے ہاتھ تو بولا یہ علمدار حسینؑ
مرتبہ ہو گیا جعفر کے برابر میرا
۴
گر کے لاش علی اکبر پہ کہا عابد نے
ہاے غمخوار مرا ہاے برادر میرا

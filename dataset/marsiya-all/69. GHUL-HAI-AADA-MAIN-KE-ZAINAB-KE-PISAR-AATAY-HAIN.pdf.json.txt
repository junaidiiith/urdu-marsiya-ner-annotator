جلد سوم
مرثیہ میر انیس

1
غل ہے اعدا میں کہ زینب کے پسر آتے ہیں
شور ہے بحر شجاعت کے گہر آتے ہیں
آقتاب فلک فتح و ظفر آئے ہیں
لاکھ سے لڑنے کو دو تشنہ جگر آتے ہیں
آج خلعت ہمیں لینا ہے سر افرازیکا
ہان جوانوں یہں ہنگام ہے جانبازیکا

2
وقت غفلت نہیں اے غازیو ہشیار رہو
کھینچ لو تیغ کو خونریزی پہ تیار رہو
آمد آمد ہے دلیروں کی خبردار رہو
صف جمائے ہوئے آمادۂ پیکار رہو
کچھ کماندار تو کچھ برچھیوں والے جاویں
اور دریا پہ سواروں کے رسالے جاویں

3
اے علمدار نشانوں کے پھرہرے کھولو
ہاں کماندار سواروں کے تم آگے ہولو
برچھیاں ہاتھوں میں تم برچھیوں والو تولو
سر کرو جنگ تو حاکم سے جو چاہو سولو
غلغلہ روم یک اس لشکر جرارؑ کا ہے
امتحاں آج دلیران نمودار کا ہے

4
دیکھیں خوں پیاسونکا کون آج بہا دیتا ہے
کون ہنگام وغا جان لڑا دیتا ہے
برچھیاں کون کلیجوں میں چبھا دیتا ہے
کون انھیں مار کے گھوڑوں سے گرا دیتا ہے
اج سر ہوتی ہے کس سے یہ لڑائی دیکھیں
لوٹتا کون ہے زینب کی کمائی دیکھیں

5
سنتے ہیں رسن تو ہیں چھوٹے پہ نہایت ہیں جری
کر چکے ہیں انھیں تعلیم دعا سبط نبیؑ
کس طرح اُن سے بھلا ہوئیگا سربر کوئی
پوتے جعفر کے ہیں یہ اور ہیں سبطین علیؑ
ان میں جوہر اسد اللہ کی شمشیر کا ہے
دونوں شیروں میں اثر فاطمہؑ کے شیر کا ہے

6
جرات شیر خدا آج وہ دکھلا دیں گے
برق دم نیمچے ہر غول میں چمکا دیں گے
چاند سے سینوں پہ شمشیر و سناں کھا وینگے
مار کے بہتوں کو میدان میں مرجا ویں گے
اس پہ بھولو نہ کہ دو روز کے پیاسے ہیں وہ
خوف کی جا ہے کہ حیدرؑ کے نواسے ہیں وہ

7
گو کہ کم سن بین مگر لاکھ پہ ور ہیں وہ دلیر
کیوں نہ ہوں صاحب شمیشر ہیں شیروں کے شیر
آگے جب فوج کو رکھ لیں گے بزور شمشیر
دم میں کر دیویں کے لشکر کے زبردستونکو زیر
قوت دست علیؑ کا ہاتھونسے گر لیونیگے
ورق دفتر عالم کو الٹ دیوینگے

8
ذکریہ تھا کہ اٹھا اک ۔۔۔۔۔۔۔ گرد و غبار
چاند سے عونؑ و محمدؐ نظر آئے اکبار
پڑ گیا غل کہ وہ آپہونچے علیؑ کے دلدار
کبھی اس حسن کے انساں نہیں دیکھے زنہار
کیا اڑائے ہوئے رہوار چلے آتے ہیں
جعفرؑ و حیدرؑ کرار چلے آتے ہیں

9
واہ رے شوکت و اقبال زہے حشمت و جاہ
کیا صفا چہریپہ دونوں کے ہے سبحان الله
ایک بے غیرت خورشید تو اک غیرت ماہ
دیکھا جاتا نہیں چہروں کی طرف بھر کے نگاہ
غیرت یوسف و رشک ملک و حور ہیں یہ
طور تو اسپ فلک سیر ہیں اور نور ہیں یہ

10
دیکھو پیشانیان کس حسن سے ہیں جلوہ نما
صفحۂ مہر ہیں یا آئینہ نور خدا
روشنی میں ہیں کہیں ماہ دو ہفتہ سے سوا
لوح محفوظ میں اور ان میں نہیں فرق خدا
اہل ایماں کو تو ایماں کے برابر ہیں یہ
مصحف پاک سر لوح کے ہمسر ہیں یہ

11
کیجیو دونوں کی پیشانی و ابرو په خیال
صاف دو بدر نظر آتے ہیں اور چار ہلال
جن کے پرتو سے منور ہے یہ میدان قتال
حیف ہے ایسے جو خورشیدونپہ آجائے زوال
یردہ خاک میں جس وقت نہان ہوئیں گے
کیا حسین ابن علیؑ تڑپیں گے اور روئیں گے

12
جلوہ گر قطرے عرق کے ہیں یہ پیشانیوں پر
لوح الماس پہ یا نصب کیئے ہیں یہ گوہر
قطرے شبنم کے ہیں گلبرگ پہ یاقوت ثمر
ٹوٹکر گرتے ہیں ہاتھوں سے بسان اختر
نہیں قطروں کا پسینے کے یہ جلوہ دیکھا
آج بالائے قمر عقد ثریا دیکھا

13
زیر پیشانی جو ہیں ابر و خمدارعیاں
ان کمانوں کی زہے قدر زہے شوکت و شاں
دل سے جنپر ہے جگر گوشہ زہؑرا قرباں
کیوں خمیدہ نہو تیر قد شہ مثل کماں
اتنی سی عمر میں دنیا سے روانہ ہو نگے
بیخطا آج یہ تیروں کا نشانہ ہونگے

14
ہے ہر اک موئے مژه ناخن شہباز اجل
مرغ دل جن سے ہوے جاتے ہیں زخمی ہر پل
کہیں ہم نشتر پر تیز انھیں یا برچھی کے پھل
کوئی تشبیہ نہیں ہے مگر ان سے افضل
بسکہ نور نظر زینبؑ دل گیر ہیں یہ
نگه مردم بد ہیں کے لیئے تیر ہیں یہ

15
دونوں کے کانوں میں آتی ہے یہ زینبؑ کی صدا
اے مرے لاڈلو تم نے ہے مرا شیر پیا
تین دن سے نہیں پانی مرے بھائی کو ملا
اسلئے تم سے کہے رکھتی ہوں سمجھا سمجھا
آب شمشیر سے پیاس اپنی بجھانا پیارو
طرف نہر نہ جانا پہ نہ جانا پیارو

16
سحر عید جو عارض ہیں تو گیسو شب قدر
یا نمایاں ہوئے ہیں ابر کے ٹکڑے پس بدر
پوچھو شپیرؑ سے دونوں کے رخ پاگ کی قدر
رہتے عارض یہ صدا بنت علی کے سر صدر
آئینے سے کہیں شفاف یہ خسارے ہیں
صفحہ نور ہیں خورشید ہیں مہ پارے ہیں

17
جلوه گر صورت خورشید ہیں روئے روشن
غنچہ گلشنِ فردوس ہیں دونوں کے دین
اور صراحی سے گلو ہیں جو یہ سیب ذقن
ان گلوں میں بھی عجب طرح کی ہے صوت حسن
کبھی حوروں کے بھی ایسے نہ گلے ہوئینگے
پر کوئی دم میں یہ تیغوں کے تلے ہو ئینگے

18
صورت جعفر طیار ہیں شانے تیار
نور کو جن کے نہ پہونچنے ید بیضا زنہار
دونوں کس شان سے شانونپہ رکھے ہیں تلوار
دیکھے جاتے ہیں رخ پھیر کے شانے ہر بار
تیر بیداد کے شانونپہ نشانے ہوں گے
خنجر و تیغ سے صد چاک یہ شانے ہونگے

19
تین دن گزرے کہ کھانا نہیں پہونچا ہے بہم
سیر ہیں صبر و قناعت سے مگر اُن کے شکم
دیکھیو زیر شکم ناف کا اُن کے عالم
ہیں یہ گرداب یم نصرت و اقبال و حشم
آئینے کو شکم صاف پہ صدقے کیجئے
نافۂ مشک ختن ناف پہ صدقے کیجئے

20
قلم کے تب قدرت ہیں یہ دونوں کے قد
راست ہیں جوں الف اول الله احد
یا کہ ہیں سرد گلستان رسولؐ امجد
ان کو دیکھے تو ہو شمشاد کو قمری سے حسد
مرتبے کیوں نہ ہوں افاق میں برتر ان کے
رایت دین نبیؐ ہیں قد انور ان کے

21
دونوں کے حسن کی اک سمت کو تھی مدح و ثنا
اک طرف غل تھا کہ ہتھیاروں کو دیکھو تو ذرا
واه واہ صلّ علیٰ صلّ علیٰ صلّ علیٰ
کس قدر ان کے سلاح عربی ہے زیبا
جیسے دونوں کے ہیں قد بوٹا سے چھوٹے چھوٹے
اسلحے بھی ہیں اسی طرح کے چھوٹے چھوٹے

22
نیمچے قبضوں میں وہ ہیں کہ نہیں جن کی پناہ
سردشمن کے لئے ہیں ہمہ تن قہر الہ
کاٹ ایسا ہے کہ ضرب اُن کی جو بیٹھے ناگاہ
کوہ آہن ہو تو کٹ جائے مثال پرکاہ
فلک پر انھیں تیغوں کا تو ڈر رکھتا ہے
روز وه رخ پہ مہ و خور کی سپر رکھتا ہے

23
اتنے میں گھوڑے بڑھا کر یہ پکارے وہ دلیر
ظالمو کرتے ہو کس واسطے اب جنگ میں دیر
ہوئے دعوی جسے وہ میان سے کھینچے شمیشر
گو ہزارون ہوں پہ ڈرتے نہیں روباہوں سے شیر
امن نے سر کے لیے ہے نہ اماں تن کے لیے
نیمچے قہر خدا ہیں صف دشمن کے لیے

24
خلق میں حرب ہے نانا کی ہمارے مشہور
جس نے صفین میں کیے قتل ہزاروں مقہور
ایک دم میں حرم کعبہ سے بت کر دیے دور
جنگ خندق کو کیا فتح محمدؐ کے حضور
عمرو کو قتل کیا ٹکرے کیا عنتر کو
جنگ خیبر میں اکھاڑا تھا در خیبر کو

25
دادا ہے جعفر طیّار سا ضرغام وغا
تھا جو دنیا میں علمدار رسولؐ دوسرا
ماموں شپیرؑ کا مظلوم غریب الغربا
حامل رنج و محن مالک تسلیم و رضا
ہم سے ہمسر کوئی عالی نسبی میں کب ہے
فاطمہؑ بنت نبیؐ نانی ہے ماں زینبؑ ہے

26
کس کا رتبہ ہے یہ جو کچھ ہے شرافت ہم میں
شان جعفرؑ ہے تو حمزہؑ کی ہے شوکت ہم میں
بخدا فاتح خیبر کی ہے جرات ہم میں
شیر بنت شہ مرداں کی ہے طاقت ہم میں
کو ئی ہم شیروں کی تلوار پکڑ سکتا ہے
دو بدو ہم سے جہاں میں کوئی لڑ سکتا ہے

27
جوں علیؑ ولولۂ تیغ  زنی رکھتے ہیں
ہاتھ میں قوت خیبر شکنی رکھتے ہیں
دل بے کینہ میں خلق حسنی رکھتے ہیں
طبع میں علم حسینؑ مدنی رکھتے ہیں
صاف باطن ہیں وغا کی نہیں باتیں ہم میں
جمع ہیں سارے بزرگوں کی صفائیں ہم میں

28
 نقشه ہستی دشمن کو مٹا دیتے ہیں
شرر تیغ سے ناری کو جلا دیتے ہیں
کوہ کو پاؤں کی ٹھوکر سے بٹا دیتے ہیں
ایک للکار میں ضیغم کو بھگا دیتے ہیں
غضب رب علی ضرب ہے ہم شیروں کی
ضربت شیر خدا ضرب ہے ہم شیروں کی

29
لاکھ خط بھیج کے ماموں کو بلایا تم نے
فصل گرما میں وطن ان سے چھڑایا تم نے
منھ نبیؐ زادے سے بے وجہ پھرایا تم نے
بے گنہ دلبر زہرؑا کو ستایا تم نے
نہر سے پیاسے کو قطرہ نہ دیا پانی کا
طور ہوتا ہے جہاں میں یہی مہمانی کا

30
خوف حق ہے نہ پیمبرؑ کا ادب کرتے ہو
بیعت اس فخر دو عالم سے طلب کرتے ہو
کوشش قتل شہنشاہ عرب کرتے ہو
پانی دیتے نہیں سید کو غضب کرتے ہو
اک نبیؐ زادے پہ ظلم کی طغیانی ہے
اور اس پر تمھیں دعوائے مسلمانی ہے

31
فوج سے عونؑ و محمدؐ نے کی جب گفتار
قتل پر پیاسوں کے آمادہ ہوئے ظلم شعار
گھوڑے چمکا کے ہلانے لگے نیزوں کو سوار
قدر اندازوں نے چلوں سے ملائے سوفار
تیغیں کمروں سے نکلنے لگیں قتالوں کی
دور تک چھا گئی میدان میں گھٹا ڈھالوں کی

32
رعد کی طرح سے گر جا دہل جنگ و جدل
صورت برق چمکنے لگے تلواروں کے پھل
نکلے ہر صف سے جوانان توی الہیکل
شام کی فوج کا دو پیاسوں پہ امڈا بادل
زینب خستہ جگر جیمے میں گھبرانے لگی
گر یہ فاطمہ زہرؑا کی صدا آنے لگی

33
دونوں پیاسوں پر اُدھر تھی یورش اہل جفا
اور ادھر تھا حرم شہ میں تلاطم برپا
بیبیوں سے کہا زینب نے بصد درد و بکا
میرے بیٹے مرے ماں جائے پہ ہوتے ہیں فدا
پیاس میں چھوٹوں سے ہاتھوں کی صفائی دیکھو
چلو لوگو مرے بچوں کی لڑائی دیکھو

34
بیبیوں سے کیا زینب نے جو رو کر یہ مقال
صف ماتم سے وہ گھبرا کے اٹھیں سب فی الحال
زینبؑ زار تو آئے ہوئی کھولے ہوئے بال
پیچھے روتی چلی ہر ایک بصد رنج و ملال
پہونچی ڈیوڑھی پہ تو میدان کا یہ نقشہ دیکھا
دونوں معصوموں پہ کفار کا نرغا دیکھا

35
حال یہ دیکھ کے زینبؑ کا ہوا حال تباہ
رنگ فق ہو گیا دل پر ہوا صدمہ جان کاہ
پھر دعا حق سے یہ کرنے لگی بانالہ و آہ
دیکھیو عزت مرے فرزندوں کی یا بار الہ
صدقے ماموں پیہ دو روز کے پیاسے ہو جائیں
فوج میں قید نہ حیدرؑ کے نواسے ہو جائیں

36
تیرے محبوب کے پیارے کے مددگار ہیں یہ
بھوکے پیاسے ہیں مصیبت میں گرفتار ہیں یہ
تیرے بندے ہیں غلام شہ ابرار ہیں یہ
اہل کیں لاکھوں ہیں اور وہ جگر افگار ہیں یہ
ان کے ہا تھوں سے یہ لشکر تہ و بالا ہو جائے
خلق میں دونوں کی جانبازی کا شہرہ ہو جائے

37
تو اگر چاہے تو دے پیل پہ پشّے کو ظفر
ہو ترا فضل تو قطرہ ابھی ہو جائے گہر
بخش دے دودھ میں لونڈی کے شجاعت کا اثر
نام آفاق میں کر جائیں میرے نور نظر
عون بیجان ہو جدا مجھ سے محمدؐ ہو جائے
پسر فاطمہ زہرؑا کی بلا رد ہو جائے

38
اتنے میں جا پڑی سرور پہ نظر زینبؑ کی
دیکھتی کیا ہے کہ روتے میں دل و جان بنیؐ
سامنے ہیں جو کھڑے اکبر و عباس علیؑ
دم بدم رو رو کے فرما ر ہے ہیں انسے یہی
مال دو آگے سے لڑکوں کے صف ناری کو
جاور دو روز کے پیاسوں کی مددگاری کو

39
یہ سخن سبط محمدؐ سے جو زینبؑ نے سنا
رو کے چلائی کہ اے بھائی یہ کیا تم نے کہا
کیا یہ تدبیر ہے مجھ سے تو کہو بہر خدا
بھیجتے ہو انھیں کیوں جانب میدان وغا
گئے گر اکبرؑ و عباسؑ تو غم کھاؤں گی
ننگے سر پیٹتی خیمے سے نکل آؤں گی

40
دھیان کچھ اُن کے لڑکپن پہ کیجے اصلا
ہم پشت پر ان کی مدد کے لیئے ہیں شیر خدا
ہاں مگر پیاسے کئی دن کے ہیں وہ ماہ بقا
کیجے بہر خدا بھانجوں کے حق میں دعا
دم به دم تیر الم دل پہ مرے پڑتے ہیں
آج فرزند مرے پہلے پہل لڑتے ہیں

41
یان تو شپیرؑ سے کرتی تھی یہ زینبؑ گفتار
اور ادھر عون و محمدؐ نے اٹھائے رہوار
یاعلیؑ کہہ کے جولیں میان سے تیفیں اکبار
خوف کے مارے لگے کانپنے سب ظلم شعار
صف کی صف ہو گئی مسمار ستم گاروں کی
بجلیاں فوج پر گرنے لگیں تلواروں کی

42
جس طرف بپھرے ہوئے رن میں جھپٹتے تھے وہ مشیر
مارے تلواروں کے کر دیتے تھے وہ لاشوں کے ڈھیر
پیش آجاتا تھا گر کوئی زبردست دلیر
دونوں تشدید شجاعت سے اسے کرتے تھے زیر
عزم بالجزم تھے کیا فاطمہؑ کے پیاروں کے
چھوٹی سی تیغون سے دم بند تھے غداروں کے

43
میمنے والوں پہ  جا پڑتا تھا گر عونؑ جری
حملہ ور ۔۔۔۔۔۔۔۔۔۔ کی صف پہ محمدؐ تھا کبھی
لب پہ ہر ایک کے تھا نام حسینؑ ابن علیؑ
دونوں کے سامنے سے بھاگتے پھرتے تھے شقی
تیرے گھوڑے جھپٹ کر یہ جدہر جاتے تھے
بے لڑے کتنے عدو سہم کے مرجاتے تھے

44
حملہ ور عونؑ پہ ہوتا تھا اگر کوئی سوار
مارلیتا تھا محمدؐ اسے بڑھ کر اک بار
کرتا تھا کوئی محمدؐ پہ اگر نیزے کا وار
عونؑ تب اُس کو لگاتا تھا جھپٹ کر تلوار
ایک سے ایک سوا جنگ میں کد کرتا تھا
یہ مدد اس کی تو وہ اس کی مدد کرتا تھا

45
ایک نے پیچھے سے  سر دشمن کاٹا
دوسرے نے اسے بڑھ کر مع تو سن کاٹا
تیغ سے دونوں نے جس جس کا سروتن کاٹا
مع خود و زره و بکتر و جوشن کا ٹا
جا پڑے برق سے سردار کو جس جا دیکھا
مارا دو لاکھ میں اس کو جسے یکتا دیکھا

46
آکے ان شیروں سے ہوتے تھے جو سر گرم یزد
برق شمشیر سے جل جل کے وہ ہو جاتے تھے سرد
گھوڑوں کی ٹاپون سے اڑتی تھی بیاباں میں گرد
ہر طرف خاک پر بسمل تھے ہزاروں نا مرد
قتل کر ڈالا سواروں کا رسالا دم میں
کر دیا پیاسوں نے لشکر تہ و بالا دم میں

47
نیزہ بازی کا جو پھر آگیا دونوں کو خیال
نیزہ بازوں پہ گرے چھوٹی سی تیغوں کو سنبھال
دو لعیں نکلے ادھر سے بھی پئے جنگ دجدال
آگئے غیظ میں تب زینبؑ دل گیر کے لال
ایک پر عونؑ دلاور نے اٹھا یا گھوڑا
ایک شامی پہ محمؐد نے بڑھا یا گھوڑا

48
جاتی تھی تا سر گردوں جو سنانوں کی جھلک
آنکھ خورشید کی ہر مرتبہ جاتی تھی جھپک
سامنے گھوڑون کے شرمندہ تھی بجلی کی چمک
تھر تھراتی تھی زمیں رن کی لرزتے تھے فلک
جب یہ للکار کے نیزوں کو تکاں دیتے تھے
آہنی ڈھالوں میں سینے وہ کیا لیتے تھے

49
یہ جھکے ان پر تو انپر بھی جھکے وہ خوں خوار
وه طرف دونوں سے بس چلنے لگے نیزوں کے وار
لڑتی تھیں نیزوں کی اینوں سے جو ایناں ہربار
خاک پر گرتی تھیں چنگاریاں بے حد و شمار
قتل پر ان کے تو خونخوار وہ کد کرتے تھے
پر یہ کس خوبی سے ہر وار کو رد کرتے تھے

50
دیر تک دونون سے لڑتے رہے زینبؑ کے پسر
ان کا وار ان پہ چلا اور نہ ان کا اُن پر
آکے تب غیظ میں کہنے لگے وہ نیک سر
دیکھو اے ظالموں ہم دونوں کے نیزوں کا اثر
یک بیک پھرتی سے اس طرح ہلاے نیزے
دونوں خونخوارون کے سینوں میں در آئے نیزے

51
بسکہ تھے زور میں یکتا وہ علی کے دلدار
دونوں کو نیزوں کی نوکوں پہ اٹھایا اک بار
نیزوں سے پھر انہیں پھینکا ہوئے چرخ دوار
جب لگے گرنے تو دونوں نے لگائی تلوار
برش تیغ پہ حیران تھے ستمگر رن مین
چار ٹکڑے کیے دونوں کے برابر دن میں

52
اس خرابی سے ہوئے قتل جو دونوں خونخوار
کیا معصوموں نے تکبیر کا نعرہ ایک بار
الا ماں کی ہوئی فوج ستم آرا میں پکار
جھک گئے خاک پہ سجدے کو امام ابرار
کہیں شاباش کہیں واہ کا غل بر پا تھا
عرش تک اجر کم اللہ کا غل برپا تھا

53
پھر کمانداروں پر شیروں نے اڑائے گھوڑے
قدر اندازوں میں جوں تیرور آے گھوڑے
سب نے رخ پھیر کے میداں سے بڑھائے گھوڑے
پیچھے بدکیشوں کے دونوں نے اٹھائے گھوڑے
سہم کر چھپ گئے تھے گوشوں میں سر کش کتنے
کر گئے رن میں خطا کاروں کے ترکش کتنے

54
تھی عجب طرح کی میدان میں اس دم ہل چل
بھاگتے پھرتے تھے ہر سمت سوار اور پیدل
گھوڑوں کی ٹاپوں سے تھراتا تھا سارا جنگل
گرم تھا دشت بلا خیز به شکل مفصل
بدحواسی سے جو بھاگے تھے جواں لشکر کے
ایک پر ایک گرا پڑتا تھا مارے ڈر کے

55
دو نوں لڑکوں سے جو بر آنہ سکے اہل خطا
تب محمدؐ کی دوہائی لگے دینے اعدا
غل یہ سن کر ہوے بیتاب امام دو سرا
بھانجوں کو در خیمے سے یہ دی بڑھ کے صدا
سر لعینوں کے نہ اب تن سے اوتارو پیارو
کلمہ گویوں کو محمدؐ کے نہ مارو پیارو

56
روک لو ہاتھوں کو اب تم کو پیمبرؑ کی قسم
نیچے میان میں کر لو تمہیں شپیرؑ کی قسم
تم کو زہرؑا کی قسم ہے تمھیں حیدرؑ کی قسم
اب نہ قتل ان کو کرو تم کو مرے سر کی قسم
میں موا جاتا ہوں للہ نہ تاخیر کرو
بخشوانے کی گنہگاروں کے تدبیر کرو

57
اے مرے پیارو کرو ماموں کے کہنے پر عمل
نہ لڑو اب نہ لڑو ظالمون سے میرے بدل
استغاثے کی صدا سے ہے مرا دل بے کل
کہیں ایسا نہ ہو آوے مرے وعدے میں خلل
میرے نانا سے عدو کرتے ہیں شکوا مرا
اب ہے نزدیک کہ پھٹ جائے کلیجا میرا

58
پہونچی میدان میں جو آواز شہنشاہ آمم
بھائی سے بھائی یہ کہنے لگا با دیدۂ نم
مامون چلاتے ہیں رورو کے بصد درد و الم
امان غش ہو گئیں ہیں خیمے میں شاید اس دم
خنجر غم دل ناشاد پہ چلتا ہوگا
ماں کی الفت ہے کلیجہ نہ سنبھلتا ہو گا

59
رو دیا چھوٹے نے سنکر یہ بڑے کی گفتار
یک بیک ٹوٹ پڑے ان پر ہزاروں خونخوار
گھر گئے لاکھ سواروں میں علیؑ کے دلدار
برچھیاں چل گئیں ہونے لگے تلواروں کے وار
دل میں دونوں کے بھری تھی جو دعائے شپیرؑ
تھا یہ ہر زخم یہ نعرہ کہ فدائے شپیرؑ

60
ایک تو پیاسے تھے دو روز کے وہ نیک خصال
زخم کھائے جو بدن پر تو ہوئے اور نڈھال
چھاتیاں ہو گئیں تیروں سے سراپا غربال
خوں میں لال ہوئے زینبؑ دلگیر کے لال
منھ پھرا کر کبھی ماموں کو صدا دیتے تھے
ضعف سے سر کبھی ہرنوں پہ جھکا دیتے تھے

61
زخم شمشیروں کے تھے پھول سے رخسارون پر
خون میں ڈوبی تھین سنبل سی وہ زلفیں یکسر
رخ پہ لٹکی تھی کمانوں سی بھویں کٹ کٹکر
سیکڑوں جسم پہ تھے زخم سنان و خنجر
پاؤں ہر دم جو رکابوں سے نکل جاتے تھے
یا حسینؑ ابن علیؑ کہہ کے سنبھل جاتے تھے

62
غش میں گھوڑوں پہ کبھی جھومتے تھے دونوں جری
غیظ میں ان کے ہونٹوں کو چباتے تھے کبھی
ناگہاں عونؑ سے اک شامی نے ماری برچھی
ساتھ ہی سر پہ محمدؐ کے بھی ایک تیغ لگی
اس طرف خاک پہ گھوڑے سے وہ معصوم  گرے
یان کلیجے کو پکڑ کر شہ مظلوم کرے

63
خیمے کی ڈیوڑھی سے زینبؑ یہ پکاری ناگاه
خیر تو ہے علیؑ اکبر کہو مجھ سے اللہ
کیا غضب ہو گیا کیوں روے امام ذیجاہ
روکے ہم شکل پیمبرؑ نے کہا کیا کہوں آہ
گر پڑے برج شرافت کے ستارے سکن ہیں
اے پھوپھی قتل ہوئے آپ کے پیارے رن میں

64
یہ خبر سنتے ہی تھرانے لگی زینب زار
اوڑ گیا رنگ مگر روئی نہ وہ سینہ فگار
جھک کے سجدے میں کہا میں تری قدرت کے نثار
سرخرو مجکو کیا پیش رسول مختار
صدقے زہرؑا کی کمائی پہ کمائی میری
شکر کرتی ہوں کہ امید بر آئی میری

65
یاں تو زینبؑ نے کیا شکر جناب احدی
اور چلے رن کی طرف روتے ہوئے سبط بنیؑ
ساتھ اکبرؑ بھی تھے اور قاسمؑ و عباسؑ علیؑ
پہنچ میداں میں جو شپیرؑ تو آواز یہ دی
پسر فاطمہؑ زہراؑ کو سنبھالو پیارو
کوح کرتے ہو تو دیدار دکھا لو پیارو

66
کیا پردیس میں ماموں سے کنارا تم نے
برچھیاں کھایا کیؑے دم بھی نہ مارا تم نے
خاک پرگر کے نہ ہمکو بھی پکارا تم نے
ہائے تکلیف مری کی نہ گوار ماتم نے
کس نے تیروں کو کلیجے سے نکالا ہوگا
کس نے گرتے ہوئے گودی میں سنبھالا ہوگا

67
ڈھونڈھتے پھرتے تھے میداں میں امام دوسرا
بھانجوں کے کہیں لاشون کا نہ ملتا تھا پتا
ناگہاں آئی یہ خاتون قیامت کی صدا
ادھر آؤ ادھر آؤ ادھر آؤ بیٹا
ٹکرے تیغوں سے ہیں دو روز کے پاسے میرے
میری گودی میں تڑپتے ہیں نواسے میرے

68
دیتے ہیں ساقی کوثر انھیں جام کوثر
پھیر لیتے ہیں منھ اس پانی سے یہ تشنہ جگہ
واہ کیا اہل وفا ہیں مری زینبؑ کے پسر
کہتے ہیں ماموں تو پیاسے ہیں پیئں ہم کیوں کر
یا د ہے اُن کی ابھی تشنہ دہای ہم کو
شاہ بں زہر سے بدتر ہے یہ پانی ہم کو

69
ماں کی آواز پہ دوڑے جو شہنشاہ زمن
دیکھا دم توڑتے ہیں خاک پہ وہ تشنہ دہن
کثرت زخم سے گلزار ہیں دونوں کے بدن
ہچکیاں لیتے ہیں کھولے ہوئے غنچہ سے دہن
خوں میں تر باغ ید اللہ کے گل بوٹے ہیں
نیمچے چھوٹے سے ہاتھوں سے نہیں چھوٹے ہیں

70
گر کے لاشوں سے یہ چلائے امام دوسرا
کھول دو آنکھوں کو اے بھانجو ماموں آیا
غش میں دونوں نے سنی شہ کے جو آنے کی صدا
کھول کر آنکھوں کو دیکھا رخ شاه شهدا
بولے شہ اس نگہ یاس پہ قربان حسینؑ
اس محبت پہ اور اس پیاس پہ قربان حسینؑ

71
جوڑ کر ہاتھوں کو کہنے لگے وہ گل اندام
فرط الفت سے نہ فرمائیے مولا یہ کلام
آپ آقائے دو عالم ہیں یہ فدوی بین غلام
ہم سے سو آپ پہ قرباں ہوں یا شاہ انام
کر دیا آپ کے الطاف نے نامی ہم کو
فخر ہے اکبرؑ و اصغرؑ کی غلامی ہم کو

72
شاہ سے عونؑ و محمدؐ نے یہ کی جب تقریر
خوب چھاتی سے لگا کر انھیں روئے شپیرؑ
پھر یہ کہنے لگے دونوں سے امام دلگیر
کچھ وصیت کرو مادر کو کہ ہے وقت اخیر
نام سن ماں کا یہ صدمہ ہوا ان پیاروں پر
اشک آنکھوں سے بہے چاند سے رخساروں پر

73
بھر کے دونوں نے دم سرد یہ سرور سے کہا
جس گھڑی خیمے سے ہم چلنے لگے تھے شاہا
ہم نے امان سے کہا تھا یہ بصد درد و بکا
دودھ کو بخشو کہ ہم ہوتے ہیں اب تم سے جدا
رو کے بولین تھین یہ دولت نہ ابھی دوں گی تمھیں
پیاسے مر جاؤگے تب دودھ میں بخشوں گی تمھیں

74
کوئی ارشاد نہ مادر کا بجایا ہم نے
زخم ہنس ہنس کے ہر اک سینہ پہ کھایا ہم نے
بہر امداد کسی کو نہ بلایا ہم نے
آپ شاہد ہیں کہ پانی نہیں پایا ہم نے
خوں میں اور خاک میں ہم دونوں کے تن رلتے رہے
اب تلک پیاس ہے گرمی سے جگر جلتے رہے

75
شکر صد شکر کہ اپنا تو ہوا خوب انجام
مگر امان کی غریبی پہ ہے رونے کا مقام
آپ جب جائے گا خیمے میں یا شاہ انام
ان کو ہم دونوں کی جانب سے یہ دیجئے گا پیام
ہر گئے ہم نہ رکھو آس ہماری اماں
دودھ بخشو تو مجھے پیاس ہماری اماں

76
دے کے مادر کو یہ پیام بصد درد و بکا
چشم حسرت سے سوئے قاسمؑ و اکبرؑ دیکھا
رو کے وہ بولے کہ کیا فکر ہے ہم تم پہ فدا
ان سے تب جوڑ کے ہاتھوں کو یہ دونوں نے کہا
مرتے دم ہم پہ یہ اے بھائیو احسان کرو
ماموں صاحب پہ اٹھا کر ہمیں قربان کرو

77
کہکے یہ دونوں نے منھ شاہ کے قدموں پہ ملے
جھک کے شپیرؑ نے چومے وہ صراحی سے گلے
یک بیک آنکھیں بھی پتھرا گئیں منکے بھی ڈھلے
شاہ چلائے کہ اے بھانجو دنیا سے چلے
کیا وفاداری میں کامل تھے وہ صفدر دونوں
مرگئے شاہ کے قدموں پہ تڑپ کر دونوں

78
بھائیوں کے لیے سرپیٹ کے اکبرؑ روئے
قاسم غنچہ دہن خاک اڑا کر روئے
گر کے ان لاشوں پہ عباسؑ دلاور روئے
آسماں ہل گئے اس درد سے سرور روئے
منھ په منھ عونؑ کے رکھکر کبھی چلاتے تھے
کبھی لاشے سے محمدؐ کے لپٹ جاتے تھے

79
کبھی کہتے تھے کہ اس داغ سے مر جاؤں گا
شکل آب زینبؑ بیکس کو نہ دکھلاؤں گا
جب تک جیتا ہوں اے لاڈلو غم کھاؤں گا
ہائے اب تم سا بہادر میں کہاں پاؤں گا
دم بدم نالۂ و فریاد کروں گا پیارو
زیر خنجر بھی تمھیں یاد کروں گا پیارو

80
واسطے ماموں کے جانوں کو گنوایا ہے ہے
تین دن پاس میں پانی بھی نہ پایا ہے ہے
گھر کو ویراں کیا جنگل کو بسایا ہے ہے
میری تنہائی کا کچھ دھیان نہ آیا ہے ہے
خلد میں جاکے مجھے بھول نہ جانا پیارو
اپنے نانا کو مرا حال سنانا پیارو

81
کہیو تم کل کے مددگار ہو جاؤ نا نا
ا اپنے فرزند کو آفت سے چھڑاؤ نانا
قید سے زینبؑ بیکس کو بچاؤ نا نا
خلد کے رہنے سے اب ہاتھ اٹھاؤ نانا
نانی زہرؑا کی کمائی پہ زوال آتا ہے
آپ کا پھولا پھلا باغ لٹا جاتا ہے

82
بین یہ کرتے تھے لاشوں پہ امام دو جہاں
ناگہاں آئی یہ آواز بصد آہ و فغاں
ہائے اے میرے خوزا دم میں تمھارے قربان
مڑ کے حضرت نے جو دیکھا تو یہ دیکھا ساماں
فضّہ تھرائی ہوئی رن میں چلی آتی ہے
ادب ہا تھوں پہ زہرؑا کی روا لاتی ہے

83
پہونچی فضہ جو قریب خلف شیر خدا
دے کے زہرؑا کی ردا بولی بصد درد و بکا
آپ کی خواہر غمگیں نے کہا ہے شاہا
میرے بیٹوں نے ہے دنیا میں مجھے شاد کیا
خلد میں انکو حقارت سے نہ بھیجو بھائی
اس ردا کا مرے بچوں کو کفن دو بھائی

84
سن کے یہ خون دل آنکھوں سے بہایا شہ نے
دونوں لاشوں کو پھر اک جا پہ لٹایا شہ نے
ان پہ جب چادر زہرؑا کو اوڑھایا شہ نے
شانے مردوں کے ہلا کر یہ سنایا شہ نے
سر فدا تم نے جو ماموں پہ کئے ہیں پیارو
تو یہ خلعت تمھیں مادر نے دیئے ہیں پیارو

85
روک خامہ کو انیس اب کہ نہیں تاب رقم
ہے محبّوں میں بپا شورِ فغان و ماتم
ہاتھ اٹھا کر یہ دعا مانگ بصد درد والم
ہوئے یہ مرسیہ مقبولِ شہنشاہ امم
دل مرا اور کسی شغل میں مصرف نہو
جیتے جی مرسیہ کہنا مرا موقوف نہو


رباعی
برتر ہے ملائک کا بشر سے پایا
پر سب نے شرف علیؑ کے گھر سے پایا
سدرہ سے پکارتے ہیں جبریل امین
میں نے بھی جو پایا اسی در سے پایا

رباعی
ایماں پایا علیؑ کے در سے پایا
رتبہ پا یا تو اس بشر سے پایا
طوبیٰ کوثر بہشت آرام لحد
جو کچھ پایا علیؑ کے گھر سے پایا

رباعی
کیا حرؑ نے شرف علیؑ کے گھر سے پایا
کیا مرتبہ شاہ بھر وبر سے پایا
تھی آرزو بهشت و آب کوثر
وہ باپ سے پایا یہ پسر سے پایا

رباعی
نیساں کو خجل دیدۂ تر سے پایا
دامن کو بھرا ہوا گہر سے بابا
یہ لطف اٹھایا نہ کسی شادی میں
جو خط غم شاہ بحر و بر میں پایا

5
فیاض علیؑ کو بہر بشر سے پایا
ہاتھوں کو کشادہ بحرو بر سے پایا
واں رہتا ہے باب خیروا آٹھ پہر
حق سے مانگا علیؑ کے گھر سے پایا

MarsiyaeMarsiya
www.emarsiya.com

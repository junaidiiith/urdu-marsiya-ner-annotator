www.emarsiya.com
مراثی انیس
جلد دوم

مرثیہ

آمد ہے جگر بند شہ قلعہ شکن کی 
لشکر میں تلاطم ہو زمیں ہلتی ہے رن کی
سرداروں پہ ثابت ہے جدائی سروتن کی
سمٹی ہیں رگیں خوف سے شیروں کے بدن کی
ہے تیغ بکف قوت بازوشہ دیں کا
تھمتا نہیں ماہی پہ قدم گا وزمیں کا

غل ہے کہ علمدار حسین آتا ہے رن میں
ہے تہلکہ مصر و حلب روم ختن میں
مردے بھی تہ خاک لرزتے ہیں کفن میں
پھرتے ہیں ہرن چوکڑی بھولے ہوئے بن میں
غازی کی سواری نہیں خیمے سے بڑھی تھی 
شیروں کو نیستاں میں تپ لرزہ ہو چڑھی تھی

رنگِ رخِ خورشید ہوا جاتا ہے تغیر
جو یا ہے ستاروں کی ذرہ کا فلک پیر
سہما ہوا مخفی شکم قوس میں ہے تیر
مریخ کے قبضے سے چھٹی جاتی ہے شمشیر
جمعیت عالم کے یہی نشر کا دن ہے
سیاروں پہثابت ہو کہ یہ حشر کا دن ہے

کہتے ہیں ملک عرش کے پائے کو سنبھالے
گیتی کو خدا آج تباہی سے بچا لے
کیا غزوہ خندق میں بہے خون کے نالے
ہیں قلعہ خیبر کے یہی توڑنے والے
نقشہ نظر آجائے گا پھر جنگ احد کا
پوتا ہے لڑائی پہ چڑھا بنت اسد کا

خود شیر ہے جد شیر چچا شیر پدر شیر
نعرے ہیں جدا شیر کے دل شیر جگر شیر
پلکیں ہیں اگر شیر کا پنجہ تو نظر شیر 
کیونکر نہ ہو اس طرح کے شیروں کا پسر شیر
تلتے نہیں میداں سے یہ پیشہ ہے انھیں کا
کہتے ہیں نجف جس کو وہ ہمیشہ ہی انھیں کا

تلوار کے بچپن سے یہی لوگ دھنی ہیں
جاں باز و دلاور ہیں قریشی مدنی ہیں
قبضے میں انھیں کے ہنرتیغ زنی ہیں
سربات پہ دیتے ہیں غنی ابن غنی ہیں
جب آگئے ہیں غیظ یں یہ عرش ہلا ہی
ورثہ میں انھیں زور یداللہ ملا ہے

جانبازوں سے لے جا نہیں سکتا کوئی بازی
مرجانے کو اک کھیل سمجھتے ہیں یہ غازی
ہے سب سے قوی بازوئے سلطان حجازی
کر سکتا ہے شیروں پہ کوئی دست درازی
ساونت ہیں یہ جان کی پرواہ نہیںان کو 
ہٹتے ہوئے رن سے کبھی دیکھا نہیں ان کو

ہے خوف کے مارے پسر سعد کا منہ زرد
رنگ اڑتا ہے آندھی سے جو اٹھتی ہے کبھی گرد
ہے شور کہ بازارشجاعوں کے ہوئے سرد
باندھے ہوئے بتیار لرزتے ہیں جواں مرد
ہے بے خبری فوج کو آمد کی خبر میں
ڈھالوں کو تو ہتوانسے ہیں تیغیں ہیں کمر میں

رن میں نہیں شمشیر بھی شیر کی چمکی
ہیبت سے لرزتی ہیں صفیں فوج ستم کی
طاقت گئی یک دست دلیروں کے قدم کی
ہردم کا اران ہے کہ لے راہ عدم کی
جی چھوڑے ہوئے کوفی و شامی ہیں ابھی سے 
سارے علم فوج سلامی ہیں بھی سے

ہے جنگ مڑی جاتی ہیں تلواروں کی دھاریں 
خود تیغ کے گھاٹ اتریں گے سرکس کا اتاریں
جو آپ ہی کشتہ ہوں وہ تیغیں کسے ماریں
ہے سامنا ایسوں کا جولا کھوں سے نہ ہاریں
سر پر کوئی جھنجھلائے ہوئے شیر سے کیا ہو
جب ہاتھ میں عشہ ہو تو شمشیر سے کیا ہو

ظاہر میں تو موجود ہے سب جنگ کا اسباب
دریا کے نگہبانوں کا زہرہ ہے مگر آب
کس طرح چھپیں امن کا گوشہ تو ہے نا یاب
اترے ہوئے چلوں کو چڑھانے کی نہیں تاب
بڑھتے ہوئے کچھ سوچ کے پھر پڑتے ہیں ڈر کر
پتّہ بھی کھرکتا ہے تو گر پڑتے ہیں ڈر کر

تفیش کو جاسوس چلے جاتے ہیں ہربار
ہیں کان لگائے ہوئے سب فوج کے سالار
ناگاہ خبر لے کے پھرا یک خبردار
خیمے سے برآمد ہوئے عباس علمدار
غل ہے حرم شاہ میں فریاد و فغاں کا 
گھر سب تہہ و بالا ہو امام دو جہاں کا

سیدا نیاں نکلی ہیں شہ دیں کی سنبھالے
ہیں سب کو مگر فاطمہ کی جان کے لالے
چلاتے ہیں شہ ہائے مری گود کے پالے 
ہے ہے مرے غم خوار مرے چاہنے والے
بیتابی شبیر پہ گھبراتے ہیں عباس
جھک کر قدم شہ سے لپٹ جاتے ہیں عباس

شہ کہتے ہیں سربھائی کا چھاتی سے لگا کر
مرجائیں گے ہم داغ نہ دو ہم کو برا در
کہتا ہے علمدار کہ یا سبط پیمبر
حسرت ہے کہ بچوں کے لب خشک کرو تر
بھائی کی سعادت جو کرے بھائی کی خدمت 
کوثر ہے مرے واسطے بقائی کی خدمت

اک چھوٹی سی لڑکی ہے کہ جینےسے ہے بے آس
ہاتھوں سے نہیں چھوڑتی وہ دامن عباس
کہتی ہے چچا جان بجھا دیجئےمری پیاس
اقرار کیئے جاؤ کب آئو گے مرے پاس
گر دیر لگی تم کو تو جینے کی نہیں میں
پھر پانی بھی آئے گا تو پینے کی نہیں میں

منہ چوم کے کہتے ہیں یہ عباس دلاور
جلد آئیں گے گھبراؤ نہ تم اے میری دلیر
اب تک تو وفا کرنے کو جا چکتا وہ صفدر
ہے دیر کی یہ وجہ کہ سب پیٹتے ہیں سر
بھائی کا نہ دکھلائے خداداغ کسی کو
ڈیوڑھی پہ غش آیا ہے حسین ابن علی کو

سب حال ابھی کہہ نہ چکا تھا وہ خبردار
جو پیک دوم نے یہ کہا ان کے اک بار
گھوڑے پہ چڑھا لخت دل حیدر کرار
آتا ہے وہ بجلی سا چمکتا ہوا ر ہوار
لشکر لئے ساتھ آیا ہے اقبال و حشم کا 
ابر اس کو نہ سمجھو یہ پھر ہرا ہے علم کا

لشکر کی صفیں دم میں الٹ دیگا وہ آکے
بے ڈول ہیں تیور خلف شیر خدا کے
ایک ان میں آ پڑتا ہے گھوڑے کو اڑا کے
چیتے رہو۔ دیکھو کہے رکھتا ہوں جتا کے
بھا گو گے صفوں سے تو نکلنا نہ ملے گا 
گھوڑوں پر سواروں کو سنبھلنا نہ ملے گا

یہ ذکر ابھی تھا کہ سواری نظر آئی 
پنہاں ہوئی گرد اور کئی باری نظر آئی
شان چمن قدرت باری نظر آئی 
آمد اسد اللہ کی ساری نظر آئی
آتا تھاجری گھوڑے کو دابے ہوئے اور میں
اور پھولوں کی لپٹیں چلی آتی تھیں جلو میں

آنا تھا کہ کچھ اور ہی لشکر کا ہوا رنگ
سینوں میں جگر ہل گئے چہروں سے اُڑا رنگ
سب سوچ میں تھے دیکھیئے اب ہوتا ہے کیا رنگ
بولا کوئی ہے آج لڑائی کا نیا رنگ
لاکھوں ہیں مگر فتح سے دل سرد ہیں سب کے
بے جنگ کیئے خوف سے منہ زرد ہیں سب کے

آپہنچا قریب اتنے میں حیدر کا وہ پیارا 
شکر نے کیا حسن کے گلشن کا نظارا
تھا شورکہ اللہ نظر کا نہیں یارا
سجدے کا نشاں ہے کہ یہ ہے صبح کا تارا
کثرت یہ نہ ہوگی ید بیضا میں ضیا کی 
خورشید په اختر ہے یہ قدرت ہے خدا کی

گویا وہ کمائیں ہیں یہ ابروئے خمیدہ 
دونوں ہم اور ایک سے پھر ایک کشیده
قربان ہے شہ دیں کا دل در درسیده 
بے مثل کماندار ہیں یہ مردم دیں
دل چھد گئے یکسر نگہ غیظ جدھر کی
پلکیں نہیں پر گریاں ہیں تیر نظر کی

چتون میں غضب شیر کا آہو سے بڑی آنکھ
آہن کا بھی دل نرم ہو ڈالے جو کڑی آنکھ
تیر اُس کو لگا جس سے لڑائی میں لڑی آنکھ 
تھرا گیا جس شخص پہ غصے سے پڑی آنکھ
یوں غیظ سے شیروں کو بھی تکتے نہیں دیکھا
پلکوں کو بہادر کی چھپکتے نہیں دیکھا

اللہ رے صنع قلم کا تب تقدیر 
حیرت میں ہے بہزار بیاں صورت تصویر
یہ حاشیہ خط یہ رخ بازوئے شبیر 
ہے نور کا سورہ ورق ماہ پہ تحریر
دیکھی یہ لطافت نہ کبھی پھول کی بو میں 
بینی ہے نشانی کی طرح مصحف رو میں

ہے جوش جوانی پہ بہار گل رخسار 
کہتی ہے نزاکت که نثار گل رخسار
ہے نگہت فردوس غبارگل رخسار
اور طوطی خط آئنہ دار گل رخسار
محفوظ بہر رنگ ہیں صدمے سے خزاں کے 
دو ٹکڑے کف حور پہ ہیں سیب جناں کے

بہتر ہو کہیں پارہ یا قوت سے ہر لب 
مردے کو دکھا دیں لب عیسےٰکا اثر اب
گویا ہیں نزاکت سے دو برگ گل تراب
بے مثل ہیں شیریں سخنی میں یہ شکر لب
باتوں میں فصیحان عرب بند ہوئے ہیں 
ہاں یوسف مصری کے بھی بنے ہوئے ہیں

غنچے کا ہے کیا منہ جو مقابل ہو دہن سے 
دیکھے تو خجالت اُسے حاصل دمن سے
لا بزباں بات کا مشکل ہو دہن سے 
خود سر بگریباں ہو یہ قائل ہو دہن سے
عالم میں گروہ شعرا ایک زباں ہے 
عقدہ نہ کھلے گا کہ یہ اسرا ر نہاں ہے

کلیوں سے سمن کی بھی معطر ہیں یہ دنداں
گویا فلک حسن کے اختر ہیں یہ دنداں
ہیرے کے نگینوں سے بھی بہتر ہیں یہ دنداں
ہے جن کا بہا خلد وہ گوہر ہیں یہ دنداں
حیرت ہے صفا دیکھ کے ان دانتوں کی صف کی 
دو لعلوں میں تسبیح ہے اک وز نجف کی

کیا حسن ہے کیا نور ہے کیا صاف گلا ہے 
ای اہل نظر لائق اوصاف گلا ہے
مہتاب اگر کیجئے انصاف گلا ہے 
آئینہ بلور سے شفاف گلا ہے
دعوے کرے کس منہ سے قمر جلوہ گری کا 
غیرت سے یہاں بند ہے دم حور وپری کا

مانند قمر حسن سے معمور ہے گر دن
الله ری ضیا رشک رخ حور ہے گردن
روشن صفت آئنہ نو ر ہے گردن 
پروانے ہیں دل شمع سر طور ہے گردن
کب جلوہ خورشید ٹھہرتا ہے نظر میں 
دیکھی یہ صباحت نہ کبھی نور سحر میں

کس حسن سے تیار ہیں اس ماہ کے شانے
ہیں جیسے بھرے سید ذی جاہ کے شانے
تھے ایسے ہی حیدر سے شہنشاہ کے شانے
رکھتے تھے یہی شان ید اللہ کے شانے
ہاتھ آیا تھا جعفرکو نہ جاہ وچشم ایسا 
اس دوش کے اوپر ہو تو ہوے علم ایسا

ہیں ماہی دریا ئے شجاعت یہی بازو 
رکھتے ہیں ید اللہ کی طاقت یہی بازو
ہیں بازو ئے شبیر کی قوت یہی بازو
شیروں کو بھی دیتے ہیں ہر میت یہی بازو
ہم پنجہ ہو طاقت یہ تہمتن کی نہیں ہو 
کچھ جنگ میں حاجت انہیں جوشن کی نہیں ہو

خوبی میں زمانے سے نرالے ہیں یہ ساعد
سانچے میں فقط نور کے ڈھالے ہیں یہ ساعد
بار سپر و تیغ سنبھالے ہیں یہ ساعد
ہاں کفر کا در توڑنے والے ہیں یہ ساعد
پہنچے کو کس حور کا پہنچا نہیں پہونچا 
اس حسن کو حسن ید بیضا نہیں پہنچا

کیا پنجہ ہے اس صاحب صمصام کا پنجہ 
انگشت ملا ئے تو پھر سے سام کا پنجہ
ہم نتیجہ نہ پہنچے سے ہو ضرغام کا پنجہ 
مخصوص پہ شمشیر کے ہے کا م کا پنجہ
یہ انگلیاں سب عقدہ کشائی کو بنیہیں 
پنجے پہ وہ قربان ہیں جو پنجتنی ہیں

روشن گر مصباح انامل ہیں یہ ناخن 
حلال دو صد عقده مشکل ہیں یہ ناخن
یوں دیکھو تو رشک میکامل ہیں یہ ناخن 
ترشیں تو نو کے مقابل ہیں یہ ناخن
قطع نظر اس کی صفتیں اور بھی سو ہیں 
ہر ہفتہ میں دس بدر ہیں اور دس مہہ نو ہیں

مصروف ثنا تھی سپہ شام کہ ناگاہ 
میداں سے بڑھا ما ہ بنی ہاشم ذی جاہ
نعرہ کیا ضیغم نے کہ اس لشکر روباه 
وہ شیر ہوں میں جس کا پدر ہے اسد الله
ھاگی ہے وہ جس فوج پہ وار اپنے چلے ہیں
ہم بیشۂ ضر غام الٰہی کے پلے ہیں

گھر حسن کا اور علم کا گنجینہ ہے سینہ 
رخ شمع تجلی ہے تو یہ سینہ ہے سینہ
دل بعض سے خالی ہے تو ہے کینہ ہے سینہ 
دشمن سے بھی ہے صاف وہ آئینہ ہے سینہ
ہے غیرت آئینہ تن اس رشک قمر کا 
اس پہلو سے پہلو نظر آتا ہے اُدھر کا

آمادہ ہے دل باپ کی خیبر شکنی پر
 قربان ہے جان آل رسول مدنی پر
تیار ہر انگشت ہے شمشیر زنی پر 
شاہد ہے کمر شیر کی نازک بدنی پر
تن عطر میں خوشبو سے پسینے کی بسا ہے
پٹکے کو عجب حسن سے مرنے پہ کسا ہے

ہٹنے کے نہیں قاف کے ہمسر یہ قدم میں 
چھوڑیں گے نہ جاسد سکندر یہ قدم ہیں
شاہوں کے سروں کے لیئے افسر یہ قدم ہیں 
ہاں زورق اسلام کے لنگر یہ قدم ہیں
گیتی جو الٹ جائے تو پر وا انھیں کب ہے
ثابت قدمی کفش دلاور کا لقب ہے

ہے جس کا پدر قاتل کفار وہ میں ہوں 
کہتے ہیں جسے صفدر و جزار وہ میں ہوں
لشکر دیں کا ہے علمدار وہ میں ہوں 
رکتی نہیں جس شیر کی تلوار وہ میں ہوں
چاہی نہیں مشکل میں مد وجن و ملک سے 
تلوار ہمارے لیئے اتر ہے فلک سے

خادم ہوں میں اس کا جو نبی کا ہے نبیرا
درگاہ خدا میں ہے دعا جس کی پذیرا
ہم شیروں کا طفلی سے شجاعت ہےو تیرا 
گہوارے میں اژور کو میرے باپ نے چیرا
کب بند کھلا جو اسد اللہ نے باندھا ہے 
عفریت کے ہاتھوں کو ید اللہ نے باندھا

عالم میں لقب صاحب صمصام ہے کس کا
شہرہ بجہاں روم سے تاشام ہے کس کا
حیدر کے سوا شیر خدا نام ہے کس کا 
کاٹے پر جبریل کو یہ کام ہے کس کا
انساں کوئی جنات کے لشکر سے لڑا ہے 
کون آگ میں پانی کے لیئے کود پڑا ہے

مرحب پہ چلی کون سے جرار کی شمشیر 
اور عمر ہوا کس کی زبر دستیوں سے زیر
کسی شخص نے صفین میں لاشوں کے کیئے ڈھیر 
جو قاتل عنتر ہے کہو کون ہے وہ شیر
کس سے ہوا جو کام ہو ا دست علی سے 
خیبر کا وہ در تھا کہ اکھڑتا وہ کس سے

خندق پہ اسے توڑ کے پل کر دیا کس نے 
بشاش دلختم رسل کر دیا کس نے
مصباح رہ کفر کو گل کر دیا کس نے 
تا چرخ بریں فتح کا غل کر دیا کس نے
تھی لشکر کفار میں صدحیف کی آواز 
یاں عرش سے تا فرش تھی لا سیف کی آواز

چکھا ہے شجاعوں نے مزا تیغ کے پھل کا 
حیدر کی نہ تھی ضرب طپانچہ تھا اجل کا
پوشیں ہے قصہ نہ احد کا نہ جمل کا 
بت توڑے ہیں کیسے میں ابھی ذکر ا کل کا
اُس دن کے شرف کیا سب معراج سے کم تھے 
سر عرش پہ تھا دوش محمد پہ قدم تھے

بتلاؤ لقب فاتح صفین ہے کس کا 
حق جس سے نمودار ہے وہ دین ہے کس کا
ہر فعل حسن لائق تحسین ہے کس کا 
آئنہ کرے دیں کو یہ آئین ہے کس کا
گر بدر میں وہ شیر پئے جنگ نہ جاتا 
آئینہ ایماں سے کبھی زنگ نہ جاتا

مصحف کی عبارت سے عیاں شانِ علی ہے 
ذات احدی آپ ثنا خوان علی ہے
خورشید کو رجعت ہو وہ فرمان علی ہے
جن ملک و انس پہ احسان علی ہے
محسن سے پھرے کیوں سبب اس کا نہیں کلھتا
بے اُنکی عنایت کوئی عقدہ نہیں کھلتا
ہے سورہ نور ابن شہنشاہ ولایت 

سمجھو اسے مصباح شبستان ہدایت
مصحف ناطق کے صحیفے کی ہے آیت 
پایا ہے شرف وہ کہ نہیں جس کی نہایت
شبیر ہے یوں آل رسول دوسرا میں
یٰسین ہے جس طرح سے قرآن خدا میں

اس صولت و شوکت سے رجز خواں ہو ضیغم
تھرا گئے دل کانپ اٹھا لشکر اظلم
بے جنگ صفیں ہونے لگیں درہم و برہم 
نکلا پسر سعد لعیں فوج سے اس دم
سرکا کے سر نحس سے خود چیر زری کو
کی دُور سے تسلیم علمدار جری کو

منہ پھیر کے عباس نے قبضے پہ دھرا ہاتھ 
تب کہنے لگا جوڑ کے ہاتھوں کو وہ بدذات
اے کعبہ تسلیم ورضا قبله حاجات 
میں فوج سے کرتا ہوں ثنا آپ کی دن رات
واللہ جواں آپ سے نایاب جہاں ہیں 
حضرت سے اولوالعرم زمانے میں کہاں

آپ آئے ہیں اس وقت مدارات کروں کیا 
بندے کو سرافراز کیا شکر کی ہے جا
مشکیزے کو بھر لیجئے حاضر ہے یہ دریا 
اب ھوپ میں ہیں آپ مجھے ہوتی ہے ایذا
کچھ مجھ سے وغا ہو تو قسم لیجئے آکر
سایہ میں مرے چتر کے دم لیجئے آکر

مرضی ہو تو لکھدوں میں ابھی خط غلامی 
ہے فخر کہ آقا ہو مرا آپ سانا می
آپ آئیں تو ہووے ابھی یہ فوج اسامی 
جھک جھک کے قدمبوس ہوں سب کو فی و شامی
گر آپ کا دل صاف ہو بندےکی طرف سے
نذریں لیے سردار بڑھیں فوج کی صف سے

منہ دیکھ کے اس کا متبسم ہوئے عباس
فرمایا کہ جو کہتا ہے تو لا ئے خدا راس
میں جانتا ہوں ہے تجھے ایساہی مرایاس 
پر بھائی سے برگذشتہ ہوں میں اسکی رکھ آس
میں کیا ہوں ہراک طفل بھی اس گھر کا جری ہے 
بھائی کے تصدق سے مری ناموری ہے

بچپن سے غلامی میں رہا کرتا ہوں دن رات
ان کا جو نہ ہوں میں کوئی پوچھے نہ مری ہے
لازم ہے محمد کے نواسے کی مدارات 
ہے ان کی ملاقات پیمبر کی ملاقات
ملتی ہے نجات اُن کے سوا کیس کے ملے سے 
مل اس سےکہ ملتا ہے خد جس کے ملے سے

ہے مدر کے قابل پسر حضرت زہرا 
میں بندہ ناچیز ہوں تعریف مری کیا
حاضر میں کو شر بھی ہے اور سایہ طوبیٰ
پانی کی نہ خواہش نہ ہمیں چتر کی پروا
شبیر کے ہم دامن دولت میں پلےہیں 
سایہ میں جو ان کے ہیں طوبیٰ کے تلے ہیں

ہے چتر سے بہتر علم شاہ کا سایہ 
پنجہ یہ نہیں سر پہ ہے اللہ کا سایہ
حق مجھ پہ رکھے فاطمہ کے ماہ کاسایہ
ہے ظل ہما سید ذی جاہ کا سایہ
پروا نہیں حصے میں اگر نہیں آیا 
یہچتر سلیماں کو میسر نہیں آیا

آقا سے کدورت ہےغلاموں سے صفائی
ہرگز یہ مدارات تری مجھ کو نہ بھائی
پچتا ہے گا اچھی نہیں نیکوں سے برائی
وہ پیا سے ہوں اور پانی پیئے ساری خدائی
شبیر کو ایذا ہے مجھے رنج بڑے ہیں 
ڈیوڑھی کے قریں دھوپ میں لے سایہ کھڑے ہیں

سوچا عمر سعد کہ خالی گئے سب وار
 قابو میں کسی طرح نہ آے گا علمدار
وہ چپ جو ہوا بول اُٹھا شمر ستمگار 
کیوں کرتے ہیں سبیت میں کامل شہہ ابرار
حاکم ہے زبر دست نہ کچھ زور چلے گا 
سر تیغ سے کٹ جائے گا خیمہ بھی چلے گا

مری سنتے ہی عباس کو غیظ آگیا اک بار 
تھرانے لگا جسم اُگلنے لگی تلوار
بڑھ کر کہا کیا بکتا ہے او ظالم غدار
یاں کچھ ترے حاکم کی حقیقت نہیں زنہار
مرتد ہے مئے کفر سے سرمست ہے ظالم 
کیا دست خدا سے بھی زبردست ہے ظالم

کیا منہ ہے جو بھائی پہ کوئی ہاتھ اُٹھائے 
رستم ہو تو مہلت نہ مری تیغ سے پائے
بجلی سی جو چمکے تو کوئی تاب نہ لائے 
جل جائے وہ خیمہ کے جلانے کو جو آئے
ہے زینب دل سوختہ جس میں یہ وہ گھر ہے
سیدانیوں کی آہ میں بجلی کا اثر ہے

یہ کہہ کے سروہی کو علمدار نے کھینچا 
باگوں کو اودھر فوج ستمگار نے کھینچا
نقشہ ملک الموت کا تلوار نے کھینچا 
سرخوف سے بانبی میں ہر اک مارنے کھینچا
دہشت سے ہرن دشت کی حد چھوڑ کے بھاگے 
دریا کی ترائی کو اسد چھوڑ کے بھاگے

بجلی سی جو چمکی تو پرندوں کے اڑے ہوش 
گھر چھپ گئے بچوں کی ہوئی یاد فراموش
سب کوہ کے دامن میں درندے ہوئے روپوش 
تھرانے لگے کان کھڑے کر کے سیہ گوش
ہلتی تھی زمیں شور دف و صنج و دہل تھا 
شیر آتا ہے، چیتے رہو، چیتوں میں یہ غل تھا

رانوں میں علمدار نے گھوڑے کو جو مسکا 
اڑنے میں تامل نہ ہوا ایک نفس کا
ممکن نہ ہوا کا گزر اس تک نہ ہوس کا
غل تھا یہ چھلاوا ہے کہ سایہ ہے فرس کا
شبدیز نظر کو بھی رسائی نہیں دیتا 
ہاں تار نظر ہے کہ دکھائی نہیں دیتا
گھوڑے کی وہ چھل بل چمک تیغ و دوم کی 
یاں گر کے گئی واں ادھر آئی تو وہ چمکی
ناب اس کی ہر اک راہ دکھاتی تھی عدم کی 
جل جل کے صفیں خاک ہو ئیں فوج ستم کی
غل تھا کہ چلے آگ سے کیا زور بشر کا 
تلوار نہ سمجھو یہ زبانہ سے سقر کا

ہم گھاٹ پہ ہیں نہر ادھر ہے ادھر آتش 
ہے زیر قدم آگ تو بالائے سر آتش
میداں میں ہے دوزخ کی طرح شعلہ وہ آتش 
کھینچے لیئے جاتی ہو میان سقر آتش
بچ کر کرۂ نار سے کس طرح نکل جائیں 
بھا گئیں تو گریں نہر میں یاں ٹھہریں تو جل جائیں

جب تیغ پکڑ کر پسر عقدہ کشا آئے 
کس طرح سے نیزوں کا ہراک بند نہ تھرائے
ٹوٹے ہوئے دل ہوں تو ظفر کیا کوئی پھر پائے
ٹو کے کوئی ضیغم کو کہاں سے یہ جگر لائے
شیروں سے جہاں میں کسے یارا ہے دغا کا 
اور شیر بھی وہ شیر جوہے شیر خدا کا

یہ زور گھٹا ہے کہ کمانیں ہیں کبادے
ہیں چلہ نشیں تیر ہوئے سست ارادے
ہیں کشمکش فوج سے پامال پیادے
غل تھا کسی گوشے میں کوئی ہم کو چھپا دے
ہوں تیر اجل کا جو نشانہ تو بجا ہے 
سید سے لڑے کیوں یہ ہماری ہی خطاہے

روبا ہوں کی فریاد کو سنتا تھا نہ وہ شیر 
تھا جوش شجاعت سے جہاں آنکھوں میں اندھیر
سن سن صف اعدا پہ چلی جاتی تھی شمشیر 
پشتے کہیں کشتوں کے کمانوں کے کہیں ڈھیر
ترکش تھے قلم تیغ سے بیدادگروں کے 
ایک ایک قدم خاک پہ تودے تھے سروں کے

جس صف پر گئی تیغ وہ بیچاں نظر آئی
سرکاٹ کے ہاں سے جو بھری ان نظر آئی
گرتی ہوئی بجلی سر میداں نظر آئی 
دم میں کہیں سیل اور کہیں طوفاں نظر آئی
اعجاز کے انداز دم جنگ دکھائے 
اک آب دم تیغ نے سو رنگ دکھائے

کاٹے ہوئے نیزوں کے کہیں بند پڑے تھے
تر خوں میں جوانان تنومند پڑے تھے
جو زخمی تھے آنکھیں وہ کیئے بند پڑے تھے
تھا باپ کہیں اور کہیں فرزند پڑے تھے
پنجہ کہیں بازو کہیں اور شانے کہیں تھے 
پہنچے کہیں پہنچے تھے دستانے کہیں تھے

تھے غرق بخوں خود کسی جا تو کہیں سر 
بکھری ہوئی کڑیاں کہیں جوشن کی سراسری
چار آئنے ٹکڑے تھے کہیں اور کہیں مغفر
گھوڑوں کے کہیں زیں کہیں باگیں کہیں پا کھر
ہاتھ ان کے تھے تن پہ بہادر جو بڑے تھے 
تلواروں کے پھل ڈھالوں کے پھولوں میں پڑےتھے

یوں سرخ ہوا خوں سے دم تیغ جلالی 
جیسے لب معشوق پہ ہو پان کی لالی
کھینچی قلم فکر نے تصویر خیالی 
لیکن نہیں یہ بات بھی کچھ رنگ سے خالی
دل آب ہے غربت پہ شہ تشنہ گلو کی 
تلوار بھی پیاسی ہے لعینوں کے لہو کی

اک ضرب نہ اس تبیغ کی دشمن نے اٹھائی 
دو تھا جو سپر سر پہ تہمتن نے اُٹھائی
خفت دم شمشیر سے جوشن نے اُٹھائی 
تن کیا ہے شکست اس سے جب آہن نے ٹھائی
اک دم میں نہ مغفر تھا نہ سر تھانہ گلا تھا 
لوہے کو بھی کھا جاتی تھی منہ تھا کہ بلا تھا

کر دیتی تھی ہر چشم کو خیرہ چمک اس کی 
دوزخ کے دہانے سے سوا تھی لپکاس کی
کیوں دھوم سما سے نہ رہے تا سمک اس کی 
کرتے ہیں صفت سیف زباں آج تک اس کی
مقراض سی چلتی تھی تن اہل ستم پر 
میں وطعہ یہ جامہ تھا اسی تیغ دو دم پر

ہر ضرب میں سر برچھیوں والوں کے اُڑائے
ٹکڑے صف جنگاہ میں بھالوں کے اڑائے
دم میں ورق اعدا کے رسالوں کے اُڑائے 
پھل تیغ کے پھول آہنی ڈھالوں کے اڑائے
کم چلتی ہے ایسی بھی ہوا باغ جہاں میں 
سر اڑتے تھے یوں برگ اڑیں جسے خزان میں

بڑھ کر جو کوئی شیر غضب ناک پہ آیا 
خالق کا غضب اس سگ نا پاک پہ آیا
تلوار کا سر گردن سفاک پہ آیا 
سر اڑ کے گرا نہر میں تن خاک پہ آیا
چھوٹا نہ جہنم کا کنارا سقری سے 
دوزخ میں یہ خشکی سے گیا اوروہ تری سے

جس طرح تیاں رن میں صف فوج کو دیکھا 
بیتا ب طلاطم میں نہ یوں موج کو دیکھا
جب فرد کو دو کر کے پھرے زوج کو دیکھا 
دیکھا کبھی پستی کو کبھی اوج کو دیکھا
جاتی تھی جواک برق سی گردوں پہ چمک کے 
کرتے تھے ملک بند دریچوں کو فلک کے

یاں سے کبھی واں واں انساں سے چمک کرادھر آئی 
بے سر ہوئی وہ صف تو لپک کر ادھر آئی
اس صف سے زرہ پوشوں کو تک کر دھر کی 
یہ واں گئی اور آگ بھڑک کر ادھر آئی
شمشیر مہ نو تھیں کہیں ہالہ کہیں تھی 
بجلی تھی کہیں شعلہء جوالہ کہیں تھی

ہروار میں چلۤوں کو کمانوں سے اُڑایا 
ہاتھوں کو جواں مردوں کے شانوں سے اڑایا
بڑھ بڑھ کے پھر ہردل کو نشانوں سے اڑایا 
جرار نے نیزوں کو سنانوں سے اڑا یا
جو راہ ہوئی بند وہ تدبیر سے کھولی 
نیزہ کی گرہ ناخن شمشیر سے کھولی

چلے کو اگر بڑھ کے کماں دار نے کھینچا 
جوں کاہِ رُبا تیر کو تلوار نے کھینچا
ہاتھ اپنا ادھر ڈر کے جفا کار نے کھینچا 
تلوار نے چھوڑا تھا کہ بس نا ر نے کھینچا
سہما ہوا وہ دشمن دین غش میں پڑا تھا 
ایک رشتہء جاں لاکھ کشاکش میں پڑا تھا

سرداروں کے سر خاک پہ ہر بار گرا ئے 
کس طرح اُٹھے جس کو وہ تلوار گرائے
اس طرح پرے خاک پہ دو چار گرا ئے 
جیسے کوئی فولاد کی دیوار گرائے
گرتی تھی جواک برق سی بیداد گروں پر 
جا پڑتے تھے اس صف کے سر اس کے سروں پر

چارہ آئنہ کو کاٹ کے اس شیر کی تلوار 
یوں تن میں در آتی تھی کہ صابوں میں جوں تار
آہن پہ بھی رکتی نہ تھی وہ صاعقہ کردار 
خود و زرہ بکتر و دستانے تھے بیکار
تھی پنج تنی تیغ نئے ڈھنگ تھے اس کے 
یہ چار تو ہر وار میں چو رنگ تھے اُس کے

اُس تیغ نے سب رن کی زمیں خون سے رنگی 
مارے گئے جتنے تھے جواں فوج میں جنگی
کوفی کہیں کشتے کہیں رومی کہیں زنگی 
ہل چل تھی کہ سینوں میں نفس کرتے تھے تنگی
ہر طائر جاں ڈھنڈتا تھا راہ عدم کو 
پر تن سے نکلنےکی نہ جاملتی تھی دم کو

اسواروں کے تن بے تگ و دو ہو گئے بے سر 
بھاگے سپرین روک کے تو ہو گئے بے سر
سورہ گئے دوستو میں تو سو ہو گئے بے سر 
دس میں جو بچا ایک تو تو ہو گئے بے سر
تھا شور کہ بھا گو کسے طاقت ہے دغاکی 
موج آتی ہے دریا کی طرح بحر فنا کی

غازی سے جو لڑ نے سپہ شام میں آئے 
آہو کی طرح پنجہ ضرغام میں آئے
پہنے جو زرہ جامے کو اندام میں آئے 
دی موت نے آواز کہ اب دام میں آئے
سمجھے ہو غلط یہ کہ حصار آئنہ ہو گا 
دم میں نہ زرہ ہوگی نہ چار آئنہ ہو گا

شعلہ کی لپک فوج کو دکھلا کے پھر آ نئی 
دس بیس کے سرخاک برسا کے پھر آئی
دریا سے چک کرگئی لہرا کے پھر آئی 
چلاتے تھے ناری کہ اجل جا کے پھر آئی
مہلت ہو جو دم بھر توکسی گھات سے بھا گیں
حیراں ہیں کہاں مرگ مفاجات سےبھاگیں

بجلی سی اُدھر صف پہ گری اور ادھر اٹھی
باز و تھا قلم ہاتھ سے جس کے سپر اٹھی
گر سنگ پہ بیٹھی تو بسان شرر اٹھی
جس غول سے جس صف سے اٹھی خوں میں تر اٹھی
رہ رہ کئے اُڑاتی تھی جو اعدا کے سروں کو 
چھاتی تلے جبریل چھپاتے تھے پڑوں کو

قوت اسد اللہ کی غازی نے دکھائی
شان اپنی لڑائی کی نمازی نے دکھائی
لشکر شکنی شیر حجازی نے دکھائی 
بجلی کی تڑپ دشت میں تازی نے دکھائی
لڑنے جو بڑھا ڈر سے لہوگھٹ گیا اس کا 
گھوڑے کی پڑی ٹاپ کہ سر پھٹ گیا اس کا

بجلی میں نہ ایسی کبھی چھل بل نظر آئی
 کا وے تھے کہ پھرتی ہوئی اک کل نظراتی
ناروں سے چمکتی ہوئی ہیکل نظر آتی
آیا دہ جدھر فوج میں ہل چل نظر آئی
دریا تھا کہ دکھلا کے روانی نظر آیا 
جب ٹاپ پڑی خاک سے پانی نظر آیا

جاں باز قوی هیکل و خوش و و توانا 
کوڑا کسے کہتے ہیں کبھی اس نے نہ جانا
دو روز سے نہ کاہ میسر تھی نہ وانا 
کا ووں میں بھلا لگتا تھا کیا جھوم کے آنا
صر صر تھا کسی جاتو کہیں کبک دری تھا 
پوئی میں جو طاؤس تو اڑنے میں پری تھا

گردن تلک اسوار جھیے پیش و پس ایسا 
سائے پہ بھی بل کرتا تھا فاقوں میں کس ایسا
مرکب جو لڑائی میں خدا دے تو بس ایسا
اسوار جو ایسا ہو تو ہو وے فرس ایسا
رف رف بھی اس انداز سے فرفر نہیں جاتا 
یوں تخت سلیماں بھی ہوا پر نہیں جاتا

تھا شور کہ بھاگو یہ لڑائی ہے علی کی 
پنچہ پہ علی کا یہ کلائی ہے علی کی
جرات اسی جرار نے پائی ہے علی کی 
بے سرہوے جاتے ہیں دوہائی ہے علی کی
اے شیر ژیاں اسد اللہ اماں دے 
اے قوت بازوئے ید اللہ اماں دے

اب زیست کا اپنی کوئی اسباب نہیں ہے
 دہشت سے تری کس کا جگہ آب نہیں ہے
گھر موت کا ہے تیغ کی اب آب نہیں ہے
تلوار نہ چمکا کہ ہمیں تاب نہیں ہے
کر رحم محمد کے نواسے کا تصدق 
یہ مشک ہے جس کی اسی پیا سے کا تصدق

نوشاہ کے اس لاشہء پامال کا صدقہ 
اکبر کی جوانی کا اور اقبال کا صدقہ
بیا سے علی صفر کے سن و سال کا صدقہ 
خون اب نہ بہا فاطمہ کے لال کا صدقہ
دم بند ہو ئے ڈر سے تری تیغ و دوم کے
 آزاد کہ اب ہم کو تصدق میں علم کے

حقا کہ تجھے قوت خیبر شکنی ہے 
تلوار کا مالک ہو شجاعت کا دھنی ہے
بس اب نہ بگڑ ہم سے کہ جانوں پہ بنی ہو 
تو فیض کا دریا ہے غنی ابن غنی ہے
مشہور ہے قاتل پہ جو احسان کیئے ہیں 
حیدر نے تو دشمن کے گنہ بخش دیئے ہیں

حضرت نے سنی جب یہ لعینوں کی دہائی
کیا رہم ہے امت کے لئے چشم بھر آئی
گھبرا کے بلندی سے یہ آواز سنائی 
بس بس مرے بھائی مرے بھائی مرے بھائی
اس وقت اماں دے انہیں گو بے ادبی کی 
عباس میں قربان یہ امت ہے نبی کی

روتا ہوں سنی جاتی نہیں مجھ سے یہ فریاد 
دشمن کی بھی ہم لوگ سدا کرتے ہیں امداد
بچوں پہ مرتے ہووے تو ہو پیاس کی بیداد 
مرجائے سکینہ مگر اُمت نہ ہو بر باد
پانی نہیں ملتا تو چلے آؤ برادر
آکر مری چھاتی سے لپٹ جاؤ برادر

غازی نے سدا دی کہ میں ہوں تابع فرماں 
بندے سے دعا کرتے ہیں یہ دشمن ایماں
اقبال سے حضرت کے مرے ہاتھ ہے میداں
اب نہر کو لیتا ہے غلام اے شہ ذی شاں
میدان کی تو سب خون میں سرثارصفیں ہیں 
باقی فقط اب گھاٹ کی دو چار صفیں ہیں

پھر آنے کا موقع نہیں اے عاشق باری 
مر جائے گی بن پانی سکینہ مری پیاری
سنتے نہیں دشمن کی بھی منت و زاری 
آتش میں جلا دینے کے قابل ہیں یہ ناری
امت نے ہمیں خوب رضامند کیا ہے
 پر دیسیوں پر آب رواں بند کیا ہے

یہ کہ کے لیا شیر نے دریا کا کنارا 
پھرتی سے چھپٹ کر اسے مارا اُسے مارا
اک آن میں تلوار کے گھاٹ ان کو اتارا 
سمٹا ہوا لشکر متفرق ہو ا سارا
تیر آئے ہزاروں پہ نہ گھائل ہوئے عباس 
تلوار لیے نہر میں داخل ہوئے عباس

پانی میں یکا یک جو پڑا عکس علم کا
تھا پنجہ خورشید کہ آئینے میں چمکا
ٹپکا جو پسینہ رخ سقائے حرم کا 
پانی میں ملا عطر گل باغ ارم کا
کوسوں گئی پھولوں کی مہک دشت بلا سے
 فردوس کی بو آگئی دریا کی ہوا سے

دی خضر نے آواز کہ اے یوسف ثانی
 گرمی میں گوارا ہو تجھے نہر کا پانی
رو کر یہ پکارا اسد اللہ کا جانی 
ہفتم سے ہے آقا کو مرے تشنہ دہانی
خشکی میں تباہی ہے سفینے پہ نبی کے 
اطفال تڑپتے ہیں حسین ابن علی کے

جل جائے کلیجہ تو نہ میں پیاس بجھاؤں 
کوثر کا ہو پانی تو نہ لب تک اسے لاؤں
حسرت ہے کہ یہ مشک لیئے خیمہ میں جاؤں
ٹھنڈا مرا دل ہو جو سکینہ کو پلاؤں
تلواریں بھی برسیں تو نہ تیور پہ بل آئے 
جینے کا مزہ کیا جو وفا میں خلل آئے

فرما کے یہ رکھا تہ رال تیغ دودم کو
اور واب لیا دوسرے زانو سے علم کو
پھر جھک کے بھرا مشک یتیمان حرم کو 
دریا سے نکالا فرس تیز قدم کو
کیا ساتھ دیا پیاس میں اس بحر عطا کا 
افسانہ رہا خلق میں گھوڑے کی وفا کا

دیکھا جو عمر نے کہ چلا شاہ کا غم خوار 
چلانے لگا پیٹ کے زانو وہ جفا کار
لومشک لیے جاتا ہے عباس علمدار 
دوڑو صفت ابر کرو تیروں کی بوچھار
ہے موت جو قابو میں نہ یہ شیر اب آیا 
مشکیزہ گیا خیمے تلک اور غضب آیا

ہے شیش کدھر لے کے کمانداروں کو جائے 
نیزوں کی سناں ابن انس بڑھکے ہلائے
نوفل بھی پرا اپنے سواروں کا جمائے 
سقائے حرم راہ نکلنے کی نہ پائے
خشکی میں نبی زادوں کی کشتی کو ڈوبا دو
ہاں خوں میں سکینہ کے بہشتی کو ڈو بادو

جو تیر بہادر کے لگاوے وہ گہرلے 
اس شیر کو جو سرخ کرے خوں میں وہ زالے
باور جو نہ ہو مہر مری فرد پہ کر لے 
سرلیکے پھرے سے جو وہ سپر آن کے بھرلے
کچھ غم نہیں مجھ کوجو خزانہ مرالٹ جائے
عباس علمدار مگر بھائی سے چھٹ جائے

پانی کے نہ دینے سے ہم ان شیروں پہ ور ہیں 
بیٹے ہیں کوئی یہ اسد اللہ کے پسر ہیں
دنیا میں یہی مالک شمشیر دو سر ہیں 
تلواروں میں آنے کے لیئے سینہ سپرہیں
پانی جو گیا خیمہ شاہ شہدا میں 
یہ آگ لگا دیویں گے میدان وغا میں

ساحل سے بڑھا آنا ہے وہ گھاٹ پہ جاؤ 
جب جانوں جو اس شیر کا سرکاٹ کے لاؤ
مشکیزہ سے پانی تو لہو تن سے بہاؤ 
تینوں سے چراغ شہ مرواں کو بچھاؤ‎
دیکھوں میں کہ یاں جشن ہے واں بزم عزا ہے 
ٹوٹے کمر سبط پیمبر تو مزا ہے

انکھوں سےمیں دیکھوں ا گر گھوڑے سے عباس 
کانوں سے سنوں میں کہ سکینہ ہوئی ہے آس
یہ میشک و علم خون میں تر آئے مرے پاس 
غل ہو کہ نہ شبیر کے بچوں کی بجھی پیاس
خلعت نھیں پہناؤں کہ آرایش تن ہو 
اور لاش علمدار کی محتاج کفن ہو

یہ سن کے پھری دور سے بھاگی ہوئی سب فوج 
جس طرح کہ آندھی سے سمندر میں اٹھے موج
نقارہ جو تھی فرد وہ دو مل کے ہوئی زوج 
افتاده نشانوں کو دوبارہ اہوا پھر اریح
دم لیکے صف جنگ میں شہنا نے صدا کی 
بیٹھی ہوئی آواز کھلی طبل دغا کی


شام کی فوج ابن ید اللہ پہ آئی 
کس شور سے گھنگور گھٹا ماہ پہ چھائی
سب تیروں کی بوچھار جو ذی جاہ پہ آئی 
تلوار کی بجلی صف گمراہ پہ آئی
روکیں سپریں سب نے قدم پیچھے ہٹا کے ا
اک دم میں دھوئیں اڑ گئے ڈھالوں کی گٹا کے

کس طرح رکے ایک سے دو لاکھ کا ریلا 
اک قہر کا دریا تھا پہ کیا کیا اُسے جھیلا
سقائے یتیمانحرم جان پہ کھیلا
واحسرت و در وا وہ ہزاروں یہ اکیلا
اس جنگ کو پوچھے کوئی اُس تشنہ جگر سے 
پانی نہ ملا ہو جسے چوبیس پہر سے

لاکھوں سے لڑے یوں علم شہ کو سنبھالے 
کچھ مشک پہ آفت ہو تو کیوں اسے ٹالے
فرصت یہ کہاں تیر جو سینہ سے نکالے
دم لینے میں سوجسم پہ پڑ جاتے تھے بھالے
سر زخمی ہے خون بہ کے ٹپکتا ہے گلے سے 
پر مشک ہٹائے نہیں چھاتی کے تلے سے

تھا شور کہ یہ شیر زیاں جانے نہ پائے
ہاں غازیو ہاں تشنہ دہاں جانے نہ پائے
بازوئے سے امام دو جہاں جانے نہ پائے
جس گھر کا بہشتی ہے یہ داں جانے نہ پائے
برباد کر و محنت سقائے سکینہ 
گر پیاس سے مرتی ہےتو مر جائے سکینہ

ملتی جو نہ تھی راہ تو حیراں تھا علمدار
رہتی میں تگ و دو سے تھکا جاتا تھا رہوار
ہر ضرب میں سر خاک پہ گر پڑتے تھے دو چار 
ٹوٹی ہوئی تھی خون میں ڈوبی ہوئی تلوار
سرخ آنکھیں تھیں غصہ سے پسینہ تھا جبیں پر
کہنی سے ٹپکتا تھا لہو خانہ زیں پر
ناگاه پس پشت گئے دو ستم ایجاد 
تھا ایک حکیم ابن طفیل اک بن وفاد
مکار ستمگار دغا پیشه و کیاد 
سادات کو کعبہ میں کریں ذبح وہ جلاد
جو مشک کو تا کے تھے نظران کی اُدھر تھی 
پہلو سے اجل آتی ہے اس کی نہ خبرتھی

شانے پر جو ظالم نے برا ہر سے کیا وار 
جس ہا تھ میں تھی تیغ قلم ہو گیا اک بار
غصے میں جو قاتل پہ چلے داب کے رہوار
ہیہات چلی دوسرے قاتل کی بھی تلوار
عباس دلاور کو اسی ہاتھ کا غم تھا 
وہ ہاتھ بھی ریتی میں گرا جس میں علم تھا

اک چوٹ لکی دل پہ گرا جب علم شاہ
چلائے یہ کیا قہر ہوا اے مرے الله
کیا ہمت عالی تھی ارادہ تھا عجب واہ
پکڑے ہوئے تھا مشک کو دانتوں میں وہ ذیجاہ
اس وقت عجب شان تھی اس تشنہ دہن کی 
گویا دہن شیر میں گردن بھی ہرن کی

مجبور تھا غازی کہ نہ تھی ہاتھ میں شمشیر 
ہر سو نگراں تھا کو ئی بنتی نہ تھی تدبیر
واحسرت و دردا که لگا مشک پہ اک تیر
پانی جو بہا اور بی حالت ہوئی تغیر
گھوڑے سے گرا خاک پہ مقالئے سکینہ 
مشکیزے پہ منہ رکھ کے کہا ہائے سکینہ

دریا پہ ہوا شور که ضرغام کو ما را 
پیاسا شہ مرداں کے گل اندام کو مارا
واللہ بڑے صاحب صمصام کو مار ا
لو فتح ہوئی شاہ خوش انجام کو مارا
لڑ کر علم صاحب معراج لیا ہے
صفین کے کشتوں کا عوض آج لیا ہے

پہونچی یہ صدا کان میں حضرت کے جونا گاہ 
بیکس پہ گرا یاس میں کو ہ غم جاں گاہ
خم ہو کے پکارے کہ کمر ٹوٹ گئی آہ 
دوڑی یہ بیاں کرتی ہوئی زینب زی جاہ
لوصاحبو حضرت پہ فدا ہو گیا بھائی 
ہے ہے مرے بھائی سے جدا ہوگیا بھائی

تم ساتھ رہو باپ کے اے اکبر مہرو 
ماتم ہے جواں بھائی کا دل پر نہیں قابو
اٹھ اٹھ کے کئی بار گرے ہیں شہ خوش خو
تھا مو مر ے ماں جانے کا ٹوٹا ہوا بازو
اک دم بھی جدا ہو گے جواس وقت پدر سے 
میں بالوں کو بکھرا کے نکل آؤں گی گھرسے

اب کوئی نہیں شاہ کے جینے کا سہارا 
عاشق مرے ماں جائے کا دنیا سے سدھارا
ڈیوڑھی پہ یہ غل سن کے سکینہ نے پکارا 
کیا کہتے ہو تم سب ارے لوگو کسے مارا
کیوں روتے ہیں قربان میں شاہ شہدا پر 
کیا دشت میں کچھ بن گئی ہے میرے چچا پر

کہ دے کوئی پانی نہیں ملتاتو نہ لائیں 
زخم تبرو تیر و سناں تن پہ نہ کھائیں
پانی پہ لگے آگ وہ دریا پہ نہ جائیں 
ہے ہے مرے مظلوم پدر کو نہ رلائیں
صدقےمیں قصور ان کی محبت میں نہیں ہے 
کیوں لڑتے ہیں پانی مری قسمت میں نہیں ہے

ہے ہے کہیں لٹ جائے نہ زہر کی کمائی 
مرجاؤں گی زخمی جو ہو اشاہ کا بھائی
معلوم تھی مجھ کو تو مقدر کی برائی 
پچتائی ہوں کیوں خشک بار ان کو دکھائی
اس پیاس نے شرمندہ کیا سبط نبی سے 
اب آنکھ مری چار نہ ہووے گی کسی سے

تھا زوجہ سقائے سکینہ کا عجب حال 
ما تھا تو بھرا خاک سے اور بکھرے ہوئے بال
کہتی تھی گیا نہر پہ کیوں فاطمہ کا لال 
غل کیسا ہوالٹ گیا لوگو مرا اقبال
بے وجہ یہ حال شہ دیں غیر نہیں ہے
اللہ کرے خیر مگر خیرنہیں ہے

میں رانڈ ہوئی دل مرا دیتا ہے گواہی 
پردیس میں آئی مرے بچوں پہ تباہی
یہ ایک ادھر نہر پہ دو لاکھ سپاہی 
کس کس سے لڑے دلبر ضرغام الہی
پیاسے پہ جو کوہ غم جاں کاہ گرا ہے 
یا مشک چھدی یا علم شاہ گرا ہے

فضہ سے کہا پردے کا اس وقت نہ کر دھیان 
بچے مرے روتے ہیں لبوں پر ہے میری جان
ہے ہے مجھے ماتم کا نظر آتا ہے سامان 
لاد ے مرے وارث کی خبر میں ترے قربان
دریا پہ ہیں یاشام کے لشکر میں نہاں ہیں
دیکھا آکہ سکینہ کے چچا جان کہاں ہیں

فضہ گئی روتی ہوئی اور پیٹتی آئی 
تھا لب پہ مکرر کہ دُہائی ہو دہائی
سیا۔ انیو مارا گیا شبیر کا بھائی 
حیدر کے بھرے گھر کی ہوئی آج صفائی
ڈیوڑھی سے ہٹو لشکر غم آتا ہے لوگو 
عباس نہ آئیں گے علم آتا ہے لوگو

طور اُن کی ملاقات کا اب حشر پہ ٹھہرا 
خم ہو گئی ہے ہے کمر دلبر زہرا
تھامے ہیں کمر زخم کلیجے میں ہے گہرا 
افشاں ہے لہو سے علم دیں کا پھر ہرا
پانی جو بہا جان گنوادی اسی غم میں
تیروں سے چھدی مشک لٹکتی ہے علم میں

رہوار بھی کو تل ہے کہ مارا گیا اسوار 
ہر نے سی لگی ہے سپرہ تیغ علمدار
منہ دیکھ کے دریا کی طرف تکتا ہے رہوار
سر زخمی ہے ڈھلکا ہوا زین خون سے ہے گلنار
آنسو ہیں رواں خاک میں سب بال اٹے ہیں 
گردن ہے چھری تیروں سے اور بال کٹے ہیں

حضرت کو ہے بھاوج کے رنڈاپے کا بڑاغم
پرسے کے لیئے آئیں گئے اب خیبر؟
عباس کے خیمے میں بچھا د وصف ما تم 
پیٹیں وہیں سرکھول کے سب بیبیاں با ہم
پردیس میں غموں سے چھٹی ہائے سکینہ 
تھا مو اسے ایسا کہ نہ مرجاتے سکینہ

فصہ نے کہا یہ جو بصد گریہ وزاری 
ہے ہے کا ہو اغل کہ زمیں ہل گئی ساری
سرپیٹ کے یہ زوجہ عباس پکاری
مجھ کو تو دکھا دومرے وارث کی سواری
لو گوشہ والا کے مصاحب نہیں آئے 
ہے ہےعلم آیا مرے صاحب نہیں آئے

ناگہ علم شاہ چمکتا نظر آیا 
ماتم تھا کہ پنجہ بھی لچکتا نظر آیا
مشکیزہ بے آب لٹکتا نظر آیا 
اور خوں پھر ہرے سے ٹپکتا نظر آیا
لشکر کی جو زینب کو قضا لوٹ گئی تھی 
صدمے سے علم کے بھی کمر ٹوٹ گئی تھی

تھامے ہوئے دامان علم سبط پیمبر
خوں منہ پہ ملے چاک گریبان کھلے سر
رایت کو سنبھالے ہوئے چلاتے تھے اکبر 
حمزہ کی وفات آج ہوئی اُٹھ گئے حیدر
عمۤو پہ تمامی ہوئی اس جاہ حشم کی 
بس آخری ہے آج زیارت یہ علم کی

ڈیوڑھی سے جھکا کر جو اسے خیمے میں لائے 
حضرت کے حرم زیر علم پیٹتے آئے
غل پڑ گیا ہے ہے اسد اللہ کے جائے 
مشکیزہ بھی نیزوں سے چھدا زخم بھی کھائے
پیاسے گئے پانی نہ پیا نہر میں جا کے 
صدقے تری سقائی کے قربان وفا کے

تھامے تھے حسین ایک کو اور ایک کو اکبر
عباس کے فرزند تڑپتے تھے زمیں پر
کہتا تھا بڑا خاک پہ سر اپنا پٹک کر 
لللہ ہمیں چھوڑ دو اس وقت برادر
دل سینے میں بیتاب ہے ٹکڑے میں جگر کے 
سر پیٹنے ہم جائیں گے لاشے پدر کے

سب نیچے میں مر اُن کو کیا کس کے حوالے 
لاشے کو کہیں فوج ستم روند نہ ڈالے
سمجھاتے تھے اکبر سے گودی میں سنبھالے 
رستہ نہیں دینے کے تمھیں برچھیوں والے
تڑپو نہ کہ بے تاب امام دو سرا ہیں 
لاشے کی نگہبانی کو واں شیر خدا ہیں

ناشاد سکینہ کا عجب حال تھا غم سے 
ماں تھامتی تھی اور وہ لپٹتی تھی علم سے
آنکھوں کو چرائے ہوئے سلطان امم سے 
چلاتی تھی فریا د چچا چھٹ گئے ہم سے
یہ تشنہ جگر قابل تعزیر ہے لوگو 
کیوں پانی کو بھیجا مری تقصیر ہے لوگو

عاشق نے میرے میرے لیئے جان گنوائی 
جیتی رہی رونے کو مجھے موت نہ آئی
اب شاہ کہاں پائیں گے اس طرح کا بھائی 
پانی جو نہ پایا مجھے صورت نہ دکھائی
جاتے ہوئے کیا شان تھی کیا جا حشم تھا 
اُن ہاتھوں کے قربان میں جن میں یہ علم تھا

اب کون مری پیاس کا غم کھائے گا ہے ہے
کون اب مرے مشکیزہ کو بھر لائے گا ہے ہے
کیا جانتی تھی پیچ یہ پڑ جائے گا ہے ہے
ڈوبا ہوا خوں میں یہ علم آئے گا ہے ہے
رو کے نہ کوئی واسطے دیتی ہوں خدا کے 
اب جا کے میں سر پٹیوں گی لاشے پہ چچا کے

اس شور میں زینب سے کہا شہ نے کہ جاؤ 
اب زیر علم زوجہ عباس کو لاؤ
زینب نے کہا با نوئے بے کس ادھر آؤ 
پہلے جو مناسب ہو تو رنڈ سالہ پنھائو
تقدیر نے لوٹا اُسے آفت کے سفرمیں 
اک دن تھا کہ یہ بن کے دلہن آئی تھی گھرمیں

لے آئیں اُسے بی بیاں کرتی ہوئی زاری 
چلائی سکینہ کہ چچی جان میں واری
دیکھو تو ذراخوں میں بھری مشک ہماری 
وه زیر علم خاک پہ گر کر یہ پکاری
مشکیزہ تو دیکھا تن صد پاش کہاں ہے
بتلاؤ کہ وارث کی میرے لاش کہاں ہے

یہ سن کے اُٹھے خاک سے روتے ہوے سرور
مسند پہ لٹا یا علم اور ڈال دی چادر
بھاوج سے یہ فرما یا کہ اے بیکس ومضطر 
مجبور تھا دریا سے میں لاتا انھیں کیوں کر
لاشانہ اُٹھانا یہ وصیت ہے اخی کی 
سمجھو کہ یہی لاش ہےعباس علی کی

پھر کر جولگی دیکھنے وہ بیکس ونا چار 
معلوم ہوا صاف کہ ہے لاش علمدار
دم گھٹنے لگا سینے میں تڑپا یہ دل زار 
تاریکی سی آنکھوں کے تلے چھا گئی اک بار
طاقت یہ نہ پائی کہ گرے جا کے علم پر 
غش ہوگئی منہ رکھ کے سکینہ کے قدم پر

چلا ئے حرم ہائے علمدار علمدار 
لوٹے گئے ہمہ ہائے علمدار علمدار
نکلا ترا دم ہائے علمدار علمدار 
تنہا ہے علم ہائے علمدار علمدار
اے شیر جواں کس کی نظر کھا گئی تجھکو 
بتیس برس کا تھا کہ موت آگئی تجھ کو

کیا پیٹے گی ماں جائے گی جب گھر میں سنانی 
مادر کو بڑھاپے میں دیا داغ جوانی
یوں مٹ گئی ہے ہے شہ مرداں کی نشانی 
خوں بہہ گیا اور ہاتھ نہ آیا ترے پانی
روئیں گے جوانان مدینہ ترے غم میں 
مرجائے گی نا شاد سکینہ تیرے غم میں

اے سید لب تشنہ کے غم خوار برادر 
مظلوم کے بیکس کے مددگار برادر
اے بھائی کی راحت طلب گار برادر 
غم خوار خوش اطوار وفادار برادر
کہتے نہیں اب شہ سے کہ کیوں روتے ہو بھائی 
خاک اڑتی ہے یاں نہر پہ تم سوتے ہو بھائی

اس مدح میں ہر چند خموشی ہے مرا ننگ 
پر ہے دل حاسد کی طرح وقت بہت تنگ
تھا سچ بھی انیس آج کے پڑھنے کا نیا ڈھنگ
ہر مصرعہ رنگیں نے دکھا یا ہے عجب رنگ
حق یہ ہے کہ تو بلبل بستان عزا ہے
تھوڑی سی بھی مہلت جو فلک دے تو مزا ہے

رُباعى
خورشید شرف برج شرف میں ہوگا 
جو ہر معدن میں درصدف میں ہو گا
مشرق میں کہ مغرب میں کرو دفن اُسے 
جو عاشق حیدر ہے نجف میں ہوگا

رباعی
ہر برگ سے قدرت احد پید ا ہے 
ہر پھول سے صنعت صمد پیدا ہے
سینہ ہے بشر کا وہ محیط زخار 
ہر ایک نفس سے جزر و مد پیدا ہے
مرثیۂ میر انیس
جلد چہارم

جب جنگ کو میدان میں شہ تشنہ لب آیا
اعدا میں پڑا غل کہ امیر عرب آیا
اس فوج پہ آفت ہوئی نازل غضب آیا
اب تک اسے آیا تھا نہ غصہ پر اب آیا
کیا شاد تھے سب مار کے ہم شکل نبیؑ کو
اب روکے کوئی سبط رسولؐ عربی کو

ہم کہتے تھے ہم شکل پیبر کو نہ مارو
پچھتاؤ گے دیکھو علی اکبرؑ کو نہ مارو
یزہ پسر نائب حیدرؑ کو نہ مارو
مارو ہمیں پر اس مہہ انور کو نہ مارو
اکبرؑ سا پسر جس کا جواں سامنے مرجائے
انصاف کرو تم کہ وہ کیا مرنے سے ٹھ جائے

کب زندگی سوجھے اُسے فرزند کے غم میں
لشکر کو یہ ستھراؤ کرے گا کوئی دم میں
ڈھونڈھو گئے تو جیتا نہ لے گا کوئی ہم میں
یہ شیر غضبناک ہے بچے کے اہم میں
سمجھو نہ اکیلا یہ ہزاروں سے لڑے گا
اکبرؑ نہ جئے گا نہ اسے چین پڑے گا

تم دیکھو تو کس حال سے آتا ہے یہ رن میں
بے جنگ کیے ضعف سے رعشہ ہے بدن میں
ہے پیاس سے بے کام زباں کام و دہن میں
قوت نہ رہی قوت بازوے حسنؑ میں
آنکھیں نظر آتی ہیں جو سرح بن علیؑ کی
رویا ہے بہت لاش پہ ہم شکل نبیؐ کی

اک بولا کہ کیوں خوف سے کرتے ہو یہ تقریر
گھبراؤ نہ مجروح نظر آتا ہے شبیرؑ
نے زخم کوئی نیزے کا کھایا ہے نہ شہشیر
حالت ہے مگر سید مظلوم کی تغیر
لڑنے کا ارادہ نہیں پہچانتے ہیں ہم
اب صلح بھی گر چاہے تو کب مانتے ہیں ہم

حضرت نے کہا سن کے کہ اے قوم ستم گار
ڈرتا نہیں تم نے خلف حیدرؑ کرار
تم جانتے ہو میری کمر میں ہے وہ توار
بچتا نہیں ہے ضرب سے جس کی کوئی زنہار
پر بازوؤں کا زور تو سب لے گئے عباسؑ
بھائی کو فقط اپنا الم دے گئے عباسؑ

طاقت جو جگر کی تھی وہ اکبرؑ کے گی ساتھ
اکبرؑ نہیں جیتا ہم ابھی جیتے ہیں ہیات
دل میں نہ ہو طاقت تو اٹھے جنگ کو کب ہاتھ
جب تک علی اکبرؑ سے نہ ہوئے گی ملاقات
تب تک مجھے آرام نہ ہوئے گا جہاں میں
پڑ جائے کہیں تفرقہ جلدی تن و جاں میں

تم سب مجھے زخمی جو بتاتے ہو بجا ہے
جو تیر گلے پر علی اصغرؑ کے لگا ہے
مجروح اسی تیر نے مجھ کو بھی کیا ہے
پر زخم مرے بازو کا واللہ یہ کیا ہے
فرقت ہوئی ہے جب سے پدر اور پسر میں
اس زخم سے گہرا ہے کہیں زخم جگر میں

اب ہوش مجھے کچھ نہیں اپنے تن و سر کا
سب بیٹوں میں عاشق تھا میں اس رشک قمر کا
دکھلائے خدا داغ کسی کو نہ پسر کا
یہ زخم کہاں اور کہاں زخم جگر کا
گو جسم کا تیغوں سے ہر اک بد جدا ہو
پر باپ کے سینے سے نہ فرزند جدا ہو

راضی تھا میں تیغوں سے لہو میرا بہاتے
برچھی مگر اکبرؑ کی نہ چھاتی پہ لگاتے
تم کاٹ کے شانوں سے مرے ہا تھ گراتے
پر دست ستم بازو پہ میرے نہ اٹھانے
کچھ غم نہ تھا پامال جو کرتے میرے تن کو
گھوڑوں سے کچلتے نہ مگرا بن حسنؑ کو

مرتا ہے عزیز ایک جو دنیا میں کسی کا
کیا حال کہو ہوتا ہے اس شخص کے جی کا
لشکر تھا سبط رسولؐ عربی کا
اب کوئی بجز یاس نہیں ابن علی کا
اک جان ہے سو محسوس غم و رنج و بلا ہے
اک دل ہے سو داغوں سے عزیزوں کے بھرا ہے

میرے لئے ایک ایک نے جان اپنی گنوائی
کیا کیا سہے صدمے ہوئی کس کس سے جدائی
اب پاس نہ بیٹا نہ بھتیجا ہے نہ بھائی
سب مر گئے افسوس مجھے موت نہ آئی
تنہائی میں جینے کا مزا آہ نہیں ہے
دنیا سے ہے کوچ اور کوئی ہمراہ نہیں ہے

عباس علیؑ دیکھ نہ سکتے مجھے مرتے
قاسمؑ نہیں عمو کی مدد آ کے جو کرتے
اکبرؑ نہیں جو قبر میں لاشہ مرا دھرتے
تنہا ہو نہ ہوتا تو یہ صدمے نہ گزرنے
پر غم نہیں کچھ پاس نہ ہونے سے کسی کے
اللہ تو ہے سر پہ حسینؑ ابن علی کے

گو خشک دہن میں ہے زباں تشنہ لبی سے
بندہ وہ جسے کام ہو خالق کی خوشی سے
پھر جائے اگر سارا جہاں سبط بنیؐ سے
نومید نہ ہوں ذات جناب احدی سے
تنہا مرے ہونے میں کچھ اسرار نہاں ہے
وہ خوب سمجھتا ہے مجھے فہم کہاں ہے

چھٹپن سے مرے حال پر اس کی ہے عنایت
سب طرح کی بخشی ہے مجھے قوت و قدرت
بابا کی طرح مجھ میں بھی ہے زور امامت
اک پل میں اگر چاہوں تو کر دوں تمھیں غارت
آج اس کے کرم سے سب ہی مقدور ہے مجھکو
پر اس کی جو مرضی رہی منظور ہے مجھکو

جیسے رفقا تھے پھر اگر ویسے ہی پاؤں
صدقہ کروں اس راہ میں غم ان کا نہ کھاؤں
کچھ دھیان عزیزوں کی محبت کا نہ لاؤں
قربان کروں سب کو اور اُمت کو بچاؤں
تنہائی میں بھی تابع مرضی خدا ہوں
نانا تھے فدا مجھ پہ میں امت پہ فدا ہوں

پر حیف کہ کچھ قدر نہ کی تم نے مری آہ
اب میں بھی نکل جاؤں جورو کو نہ مری راہ
جو مجھ پہ کیا ظلم خدا اس سے ہے آگاہ
اس پر بھی خصومت مجھے تم سے نہیں واللہ
اکبرؑ کا نہ اصغرؑ کا نہ عباسؑ کا غم ہے
ناموس محمدؐ کی تباہی کا الم سے

مظلوم کو سید کو زیادہ نہ ستاؤ
میں جاؤں کسی سمت کو تم شام کو جاؤ
للہ مرے قتل سے اب ہاتھ اُ ٹھاؤ
احسان مرے نانا کے تو دل سے نہ بھلاؤ
بے جاں کروگے آج جو فرزند علیؑ کو
کیا منھ نہ دکھاؤ گے رسولؐ عربی کو

گر راضی ہو اس امر پہ اے قوم جفا کار
تو اتنی اجازت کا بھی ہوں تم سے طلب گار
بے دفن پڑے ہیں جو عزیز اور مرے انصار
قبریں کروں ان بے کس و مظلوموں کی تیار
مارے گئے جو ہاں مرے ساتھ آ کے وطن ہے
کیونکر انھیں محروم رکھوں گورو کفن ہے

تھوڑی سی بھی مہلت اگر اس وقت میں پاؤں
تو خاک میں ان چاند سے ٹکڑو کو چھپاؤں
آغوش لحد میں علی اکبرؑ کو سلاؤں
اک ننھی سی تربت علی اصغرؑ کی بناؤں
پنہاں کروں لخت دل شبیر کو زمیں میں
گاڑوں تن عباس دلاور کو زمیں میں

وعدا سے جو شبیر نے رو کر یہ کہی بات
یوں کہنے گے تیغوں کو چمکا کے وہ بدذات
جانے دیں کہیں یاں سے یہ بے جا ہیں خیالات
اب قتل سے حضرت کے اٹھا دیں گے نہ ہم بات
کس طرح بھلا گاڑو کے ہفتا و دو تن کو
محتاج رہو گے تمھیں جب گورو کفن کو

شہ بولے مرا قتل ہی گر مد نظر ہے
تو پیاسے کو کیا پانی پلانے میں ضرر ہے
پیاسا ہو وہ جو ساقی کوثر کا پسر ہے
انصاف کرو دل میں ذرا دھیان کدھر ہے
مرتے ہوے کے منھ میں جو دیتے ہیں پانی
حیواں کو دم ذبح پلا دیتے ہیں پانی

جس روز بپا ہوئے گا ہنگامہ محشر
اور پیاس سے سب خلق خدا ہوئے گی مضطر
مختار شفاعت کا کرے گا مجھے وادر
ہوگا نہ کوئی میرے سوا ساقی کوثر
بے کس ہوں پہ اسدن میں ہی کام آؤں گا واللہ
جنت نیں جسے چاہوں گا لے جاؤں گا واللہ

کہہ کر یہ سخن پانی جو مانگا کئی باری
مظلومی شبیرؑ یہ رونے لگے ناری
افواج ستم درہم و برہم ہوئی ساری
اور آنکھوں سے گھوڑوں کے بھی آنسو ہوے جاری
رو دیتے تھے سرور جو لب خشک دکھا کر
نزدیک تھا پانی جو پلا دے کوئی آکر

تب ستم گر نے یہ بڑھ کر کیا مذکور
 پانی نہ ملے گا تمھیں یہ دل سے رکھو دور
شہ نے کہا ظالم ترا اتنا نہیں مقدور
پر مرضی معبود یہں ہے تو ہیں مجبور
سو چشمے اگر سامنے پانی کے رہیں گے
صابر بھی ہم ایسے ہیں کہ پیاسے ہی رہیں گے

اب لطف بھی یہ پانی کے پینے میں نہیں ہے
سب مر گئے پیا سے مری اک جان حزیں ہے
کچھ دور نہیں ساقی کوثر بھی قریب ہے
جو دم ہے اب اپنا سو دم باز پسین ہے
کیا غم ہے جو یاں ہم کو میسر نہیں پانی
کوثر سے یہ پانی سے تو بہتر نہیں پانی

لو اس پہ بھی راضی ہوں جو پانی بھی نہ دو تم
سیراب کرو گھوڑوں کو اور آب پیو تم
سب مل کے عبث پھر مجھے گھیرے ہوئے ہو تم
لڑتے ہو جو مجھ پیاسے سے اک ایک لڑو تم
ہے راغ غم اکبرؑ و عباسیؑ جگر میں
قوت ہے نہ ہاتھوں میں نہ طاقت ہے کمر میں


دستور ہے یہ جنگ شجاعان عرب کا
گو لاکھوں ہوں پر ایک سے ہے ایک ہی لڑتا
انصاف کرو دل میں یہ انصاف کی ہے جا
تم مورد ملخ سے بھی فزوں میں تن تنہا
تنہا کو جو مارا تو بڑا کام نہیں ہے
مردوں کے لئے ننگ ہے یہ نام نہیں ہے

اعدا نے کہا سن کے یہ شبیر کی گفتار
بہتر ہے ہم اس طرح بھی ہیں لڑنے کو تیار
اک ایک لڑے گا نہیں اس بات میں تکرار
گھوڑے پہ سنبھل بیٹھے یہ سن کر شہ ابرارؑ
فاقوں میں یہ بھی تھا فرس تیز قدم میں
بجلی سا لگا کوندنے میدان ستم میں

متقل میں ابو مخنف دودی نے لکھا ہے
تھے منتظر جنگ ادھر سید والا س
اک شخص ادھر بھی تھا فن جنگ میں یکتا
نیزے کو ہلاتا ہوا پہلے وہی نکلا
سرتا قدم آہن میں سلح وہ جواں تھا
اک پیل سا اسپ دور کا بہ پہ عیاں تھا

حضرت سے کہا اس نے کہ اے مرد مسافر
تو ایک ہزاروں سے میں ہوں لڑنے کو حاصر
سب اپنے عزیزوں کو بلا جنگ کی خاطر
حضرت نے کہا مارے گئے سب مرے ناصر
تنہا ہوں میں اب کوئی مرے پاس نہیں ہے
لیکن بخدا کچھ مجھے وسواس نہیں ہے

بولا پسر شیر الہی سے وہ بے پیر
دعوے ہے شجاعت کا تو پھر کھینچے شمشیر
فرمانے لگے اس سے یہ تب حضرت شبیر
تو پہلے لگا نیزہ و تیغ و تیر و تیر
زخمی ہوں پہ سبقت مجھے منظور نہیں ہے
حیدرؑ کے گھرانے کا یہ دستور نہیں ہے

مشہور جہاں ہے مرے بابا کی شجاعت
تنہا ہی ہزاروں سے لڑے بے شاہ ولایت
ہر جنگ میں دشمن سے کبھی کی نہیں سبقت
خود سوتے سے قاتل کو جگایا شب ضربت
تھا علم انھیں محرم اسرار خدا تھے
جو چاہتے سو کرتے یہ راضی پہ رضا تھے

جب دارلعین نے سرا قدس پہ لگایا
اور سامنے بابا کے وہ پکڑا ہوا آیا
ہاتھ اس پہ ید اللہ نے ہرگز نہ اٹھایا
جو آپ کیا نوش وہی اس کو کھلایا
کس طرح سے سبقت کروں گو تشنہ جگر ہوں
میں بھی تو اسی شیر الہی کا پسر ہوں 

یہ سن کے وہ نیزے کو پکڑ سامنے آیا
میدان میں رہوار کو کادے یہ لگایا
جو سیکھا تھا نیزے کا ہنر سب وہ دکھایا
یاں سے بھی جواب اس نے ہر ایک طعن کا پایا
بر آنہ سکا سبط رسولؐ مدنی سے
نیزے کو اُڑائے گئے نیزے کی انی سے

جھنجھلا کے کماں دوش سے ظالم نے اتاری
اور جوڑ کے تیر اس میں لگا کہنے وہ تاری
اب دیکھئے حضرت قدر اندازی ہماری
سُن کر یہ سخن فوج سب احسنت پکاری
بجلی سی چلی شاہ کی تیغ دوذ باں بھی
دو ٹکڑے ہوا تیر بھی چلا بھی کماں بھی

دانتوں سے لگا کاٹنے ہاتھ اپنے وہ بے پیر
حملہ کیا نامرد نے پھر کھینچ کے شمشیر
رد کر چکے جب وار کئی حضرت شبیر
دکھلائی اسے فاطمہؐ کے دودھ کی تاثیر
دھبا بھی لگا خوں کا نہ شمشیر دو دم پر
اک دار میں سر جا پڑا چالیس قدم پر

تانے ہوئے گرز آیا پھر ادراک پل خود سر
بالا قدر زور آور چالاک توی تر
تھی ابن یداللہ میں نہ بس قوت حیدر
پھینکا سوئے اقلاک کر بند پکڑ کر
اس پھرتی سے گرنے پہ کیا وار یہیں پر
رد ہو کے مع گزر گرا روئے زمیں پر

اک ایک اسی طرح لگا آنے پئے جنگ
تھا ابن یداللہ کی لڑائی کا وہی ڈھنگ
جو فوج سے نکلا وہ وہیں ہو گیا چورنگ
ٹپکا کئی اسواروں کو دیے ہاتھ تہ تنگ
دہشت سے قدم آگے نہ بڑھا تھا کسی کا
تھا فوج میں غل ضربت شمشیر علیؑ کا

یوں ایک کے بعد ایک سے لڑتا تھا وہ ذیشاں
معمور تن و سر سے نظر آتا تھا میداں
جب پانچ ہزار اہل ستم کو کیا بے جاں
لشکر میں ہوا شور ہوئی فوج ہراساں
دل سینوں میں تھراتے تھے جنگ شہ دیں ہے
تکبیر کی آتی تھی صدا لشکر کیں سے

اک شور تھا لشکر میں صفیں تھیں تہ و بالا
کہتے تھے بچا لیجیو اللہ تعالے
بے طرح پڑا ہے ہمیں اس شیر سے بالا
اب ایک کو جیتا یہ نہیں چھوڑنے والا
میدان میں بڑھا پاؤں کہ سرتن سے جدا ہے
یہ ضربت شمشیر نہیں قہر خدا ہے

جب شمر کو لشکر کا نظر آیا یہ عالم
گھبرا کے پکارا عمر سعد کو اظلم
والله اگر دونوں جہاں آج ہوں باہم
شبیر سے برآ نہ سکے گا کوئی اسدم
ایک ایک لڑے کس سے یہ حیدر کا پسر ہے
کٹ جائے گی سب فوج ترا دھیان کدھرہے

زور بشری یاں ہے وہاں زور قیامت
مخدومہ عالم کی یہ ہے دودھ کی طاقت
اللہ نے دی ہے اسے حیدر کی شجاعت
یہ ہے وہی طاقت وہی جرات وہی ضربت
گر فتح ہے منظور تو تدبیر سے لڑلو
اب چار صفیں باندھ کے شبیر سے لڑلو

دو چار صفیں گرد ہوں اور بیچ میں شبیر
اک صف سے چلیں نیزے تو اک صف سے چلیں تیر
پتھر چلیں اک صفت سے تو زخمی ہو یہ دلگیر
اور مستعداک صف رہے کھینچے ہوئے شمشیر
غش طاری ہو جب ضعف سے اس سرور دیں پر
تب مار کے تلواریں گرا دیویں زمیں پر

آراستہ کیں سن کے یہ ظالم نے صفیں چار
اشارہ کیے دہنی طرف سارے کماندار
تھے جانب چپ نیزوں کو تانے ہوئے خونخوار
اور سامنے تھے جنگ لئے سنگ دل اشرار
تیغیں لئے ایک غول پس پشت کھڑا تھا
اور بیچ میں تنہا پسر شیر خدا تھا

چلتے تھے جفا کیشوں کے تیر ایک طرف سے
اور نیزے لگاتے تھے شریر ایک طرف سے
تھی نگ زناں فوج کثیر ایک طرف سے
تھا شور یداد اور بگیر ایک طرف سے
لاکھوں میں گھڑے تشنہ دہن تیغ بکفت تھے
حملے شہ والا مگر چار طرف تھے

نیزوں کے نیتاں میں کبھی جا پڑے جوں شیر
نیزوں کو قلم کر دیا لاشوں کا کیا ڈھیر
گہہ آئے کیا نداروں پہ کھینچے ہوئے شمشیر
جوں تیر گریزاں تھے سب آگے سے رخ پھیر
گھوڑے سے پلٹ تیغ زنوں سے یہ لڑے تھے
بت بن گئے پتھر جو لئے لوگ کھڑے تھے

رہوار کو غازی کے نہ تھی حاجت مہمیز
ان فاقوں میں چالا کی میں صرصر سے بھی تھا تیز
ہر غول پہ تھی آتش شمشیر شررریز
صحرائے قیامت تھا وہ میدان بلا خیز
آہن میں نہاں سامنے اس تیغ کے جو تھا
یہ فرق تلک پہونچی کہ بے فرق وہ دو تھا 

یکبار ہولیں چار سفیں درہم و برہم
اور شور ہوا لشکر اعدا میں یہ اسرم
اے سید لب تشنہ شہنشاہ دو عالم
کر رحم کہ ہیں امت محبوب خدا ہم
شہ بولے جو ہے پاس رسولؐ دوسرا
بتلاؤ کہ میں کون ہون محبوب خدا کا

سلطان رسالت کی میں بیٹی کا ہوں جایا
کیوں تم نے محمدؐ کے نواسے کو ستایا
مجھ سے مرے پیارے علیؑ اکبر کو چھڑایا
یہ کہتے ہی اس غازی کو ایک طپش بھر آیا
حملہ کیا پھر تول کے شمشیر دو دم کو
بے جان کیا بیس ہزارا اہل ستم کو

جنگ پسر فاطمہ کا دیکھ کے انداز
کہتے تھے ملائک یہ شجاعت ہے کہ اعجاز
شہ ہولے یہ جرات کے دکھلاؤں میں جانباز
اک بار یہ آئی اسد اللہ کی آواز
اے محنت نبت یہ سولؐ مدنی کے
میں صدقے تری پیاس کے اور تیغ زنی کے

کرتا نہیں تعریف سمجھ کر تمھیں فرزند
گھبرایا نہیں میں بھی کسی جنگ میں ہر چند
لڑتا رہا لاکھوں سے مگر اے مرے دلبند
پانی ترے بابا پہ ہوا تھا نہ کبھی بند
تنہائی میں ایسا نہ کوئی کھیت پڑا تھا
دو روز کا پیاسا تو کبھی میں نہ لڑا تھا

مارے نہ گئے تھے مرے یادر مرے آگے
ٹکڑے نہ ہوا تھا مرا لشکر مرے آگے
بے جان نہ ہوئے تھے مرے دلبر مرے آگے
بیدست ہوا تھا نہ برادر مرے آگے
اس غم میں لڑے لاکھوں سے کب تاب بشر ہے
اے فاطمہ کے لال یہ تیرا ہی جگر ہے

سن کر یہ صدا خوش ہوا سبط شہ لولاکؐ
پھر تیرا حملہ کیا جوں شیر غضبناک
دہشت سے زمین ہل گئی تھرّا گئے افلاک
برہم ہوئی اکبار صف لشکر سفاک
غل تھا کہ نہیں بچنے کا جیتا کوئی اب کے
اس حملے میں سرتن سے اتر جائیں گے سب کے

کچھ دور نہیں ہے اگر آجائے قیامت
میدان ستم ہو گیا صحرائے قیات
یاں آج سے ہنگامہ فردائے قیامت
اللہ نہ اس طرح کی دکھلائے قیامت
غصے میں نواسا ہے رسولؐ دوسرا کا
اب خاتمہ ہے رقت محبوب خدا کا

اعدا پہ چلی تھی نہ ابھی شاہ کی تلوار
جو آئی یہ ہاتف کی ندا چرخ سے ایک بار
اے سبط پیمبر اخلف حیدرؑ کرار!
وہ یاد ہے بچپن میں کیا تھا جو کچھ اقرار
غصہ ہے اگر آج یہں لشکر کیں پر
جیتا نہیں بیچنے کا کوئی روئے زمیں پر

ہم نے وہ عطا کی ہے تجھے قوت و قدرت
ہو تجھ سے مقابل یہ کسی میں نہیں طاقت
پر آج نہ ہوئے گی اگر تیری شہادت
ہوگی نہ کبھی امت عاصی کی شفاعت
اگر جان ہو پیاری تو لعینوں کو بھگادے
بخشانی ہے است تو گلا جلد کٹا دے

تھرا گئے سن کہ یہ صدا حضرت شبیرؑ
نہوڑا لیا سر رکھ لی وہیں بیان میں شمشیر
کہنے لگے اے رب ملا مالک تقدیر!
عالم ہے تو اس کا کہ مری کچھ نہیں تقصیر
نا چار ہوا تھا کہ بہت بے ادبی کی
لڑتا میں نہ است سے رسولؐ عربی کی

اب قتل کروں میں انہیں میرا نہیں مقدور
بندے کو وہ منظور ہے جو ہے تجھے منظور
نیزوں سے ہو چھلنی کہ بدن تیغوں سے ہو چور
دم ماروں ترے حکم میں اس کا نہیں مذکور
تلواریں ہی اب کھاؤں گا گردن کو جھکا کر
دیکھوں گا نہ قبضے کی طرف آنکھ اٹھا کر

ایذا کو سمجھتا ہوں تری اداہ میں راحت
یہ نگ ہیں زخموں پہ مرے سنگ جراحت
ملتی ہے مجھے برچھیاں کھانے میں حلاوت
تلواروں کے خط جسم پہ ہیں خط شفاعت
کچھ رنج نہیں زخمی اگر تیروں سے ہوں گا
بوسہ لب ہر زخم سے سو فاروں کا لوں گا

شمر آئے گا گر پاس مرے کھینچ کے خنجر
بے عذر جھکا دوں گا خوشی ہو کے وہیں سر
ہاتھ اس کا اگر کانپے گا اے خالق اکبر
رکھ دوں گا دم تیغ کو آپ اپنے گلے پر
بیتاب ہوں است کی شفاعت کی خوشی ہے
بچپن سے مجھے اپنی شہادت کی خوشی ہے

سرکٹ کے جو تن سے مرا نیزے پہ چڑھے آج
تو فخر کروں میں کہ ملا رتبہ معراج
لا شہ رہے میرا کفن و گور کو محتاج
ناموس مرے قید ہوں گھر ہوں مرا تا راج
بلوے میں سر زینب و کلثوم کھلا ہو
یہ سب ہوگا امت عاصی کا بھلا ہو

یہ کہکے لعینوں کو صدا دی کہ اب آؤ
بس لڑچکے ہم اب ہمیں تلوار میں لگاؤ
خوں شوق سے احمدؐ کے نواسے کا بہاؤ
تیروں کا نشانہ مرے سینے کو بناؤ
صبر پسر شاہ ولایت کو بھی دیکھو
جرات کو تو دیکھا مری غربت کو بھی دیکھو

خائف تھے ستمگار یہ حیدر کے پسر سے
نزدیک نہ آتا تھا کوئی جان کے ڈر سے
فرماتے تھے شہ کھول کے ہتھیار کمر سے
کیوں ڈرتے ہو ہرگز نہ دغا ہوگی ادھر سے
تلوار مری ڈوب چکی خون عدہ میں
ارمان تڑپنے کا ہے اب اپنے لہو میں

بھاگے ہوئے یہ سن کے ستمگار پھر آئے
تانے ہوئے نیزوں کو جفا کار پھر آئے
اک تیر کے پلے سے کما دار پھر آئے
چرکاتے ہوئے تیغوں کو اشرار پھر آئے
زخم تبرو تیر لگے سینہ وسر پر
سب ٹوٹ پڑے فاطمہؐ زہرا کے پسر پر

زخمی ہوا تیغوں سے تن سبط پیبرؐ
عمامہ محبوب خدا خوں سے ہوا تر
نیزے بھی لگے چھاتی پہ اور ظلم کے خنجر
قبلے کی طرف ضعف سے ہرنے پہ جھکا سر
سرتا بہ قدم چور ہوئے تیغ و سناں سے
جز شکر یہ نکالا نہ کوئی حرف زباں سے

پہلو جو مارا کسی بے رحم نے بھالا
مظلوم کا واں کوئی نہ تھا تھا منے والا 
گھوڑے سے گرا فاطمہ کی گود کا پالا
سنبھلا نہ گیا آپ کو ہر چند سنبھالا
سب چھاتی جو مجروح تھی اس تشنہ گلو گی
زخموں سے اڑیں دور تلک چھینٹیں لہو کی

حال شہ دیں شمر سیہ رو نے جو دیکھا
کھینچے ہوئے وہ خنجر کیں فوج سے نکلا
ہمراہ تھے نامرد کے ستر ستم آرا
ان سب نے کیا سید مظلوم پہ نرغا
قبلے کی طرف خاک پہ حضرت تو پڑے تھے
کھینچے ہوئے خنجروہ یہیں گرد کھڑے تھے

سر ننگے کھڑی بیبیاں دیتی تھیں دہائی
کیوں لوٹتے ہو فاطمہ زہرا کی کمائی
چلاتی تھی یوں حیدر کرار کی جائی
مظلوم ہے سید ہے لعینوں مرا بھائی
حاجی ہے مسافر ہے گرفتار بلا ہے
یہ ظلم محمدؐ کے نواسے پہ روا ہے 

چلاتی رہی پیٹ کے سر زینب ناشاد
ظالم نے سنی دختر زہرا کی نہ فریاد
چھاتی پہ چڑھا سبط پیمبر کی وہ جلاد
مظلوم کی گردن پر رکھا خنجر فولاد
بس آگے انیس آب کسے بار اے بیاں ہے
یہ مرثیہ مقبول امام دو جہاں ہے

جلد ششم
مرثیہ میر انیس

1
جب حرم مقتل سرور سے وطن مین آئے
اشک خون روتے ہوئے رنج و محن مین آئے
سب سیہ پوش غم شہ زمن مین آئے
خاک اوڑانے کو خزان دیدہ چمن مین آئے
بال تھے چہرون پہ سنبل سے پریشان سب کے 
مثل گل چاک تھے ماتم مین گریبان سب کے

2
گرد تھا ناتون کے سادات مدینہ کا ہجوم
رو کے چلاتے تھے سب ہائے امام مظلوم
سرنگون آتے تھے سجاد بلکتے معصوم
ہاتھ اوٹھا کر یہ بیان کرتی تھی زینب مغموم
دشت مین سید ابرار کو رو آئے ہم
اے مدینہ ترے سردار کو کھو آئے ہم

3
اے مدینے متوجہ نہین ہوتا تو ادھر
آئے ہین حسرت و اندوہ سے ہم خستہ جگر
ہوکے آگاہ یہ دیے احمد مرسل کو خبر
یا نبی لٹ گیا پردیس مین سادات کا گھر
داد دیجے کہ بہت بیکس و نادار ہون مین
اپنے بھائی کی مصیبت مین گرفتار ہون مین

4
رن مین افتادہ ہین بے گور کفن اور بے سر
بھائی مارا گیا سب ذبح ہوئے خویش و پسر
چادرین چھین گئین قیدی ہوئے ہم خستہ جگر
لیگئے ہمکو کنیزون کی طرح بانیٔ شر
شہر یثرب کی جو بستی تھی وہ تا راج ہوئی
آپکی آل کفن کے لئے محتاج ہوئی

5
اے محمؐد کے مدینے نہین کیا تو آگاہ
یان سے جس روز گئے تھے حرم شئر آلہ
بھائی فرزند بھتیجے تھے سب اوسدن ہمراہ
آج اونہین سے کوئی ساتھ نہین ہمارے آہ
لخت دل ہے نہ کوئی نہ راحت جان ہے کوئی
اب نہ ہے پیر نہ بچہ نہ جوان ہے کوئی

6
امن مین یان سے گئے خائف و ترسان آئے
چادرین بھی نہ رہین باسر عریان آئے
جمع یان سے گئی اور روان سے پریشان آئے
گھر لٹا قید ہوے بے سرو سامان آئے
تعزیہ دار شہہ یثرب و بطحا ہم ہین
سوگوار پسر حضرت زہراؑ ہم ہین

7
خاک آڑاتے ہین کہ ہم لوگون کا آقا نہ پھرا
ہم پھرے پیٹتے روتے ہوئے مولا نہ پھرا
واوریغا پسر حضرت زہرا نہ پھرا
قافلہ لٹ کے پھر اشاہ ہمارا نہ پھرا
دکھ مین شاکر ہین ہم آزاد ہین صابر ہین ہم
اک جہان روتا ہے جسپر وہ مسافر ہین ہم

8
یہ بیان کرتی ہوئی دور سے بانالہ و آہ
متصل روضۂ احمد کے جو پہونچی ناگاہ
دختر فاطمہ لخت دل خیر آلہ
رو کے چلائی کہ لوٹے گئے ہم یا جد آہ
چھٹ گیا ہمسے شہنشاہ ہمارا نانا
بے گنہ ذبح ہوا آپکا پیارا نانا

9
ظلم جو چاہتے تھے حق مین ہمارے جلاد
لو وہ کیا ہمیشہ برآئی بس اب اون سب کی مراد
گھر کا گھر لوٹ لیا کرتے ہے ہم فریاد
زندگی تھی جو بچے قتل سے بیکس سجاد
کہتے تھے سب کہ امان یہ بھی نہ اب پائے گا
خنجر ظلم سے سر اسکا بھی کٹجائے گا

10	
لے گئے لوٹ کے اسباب بھی سب بانیٔ شر
بلوۂ عام مین ہم پیٹتے تھے ننگے سر
بے روا بانوے بیکس کو نکالا باہر
گوشوارے لئے اکبر کے سکینہ کے گہر
رو کے چلاتی تھی دکھ دیتے ہین ناری یارب
سن لے اسوقت مین فریاد ہماری یارب

11
زینب خستہ جگر خواہر شاہ ذیجاہ
در مسجد پہ جو روتی ہوئی پہونچی ناگاہ
اوس گھڑی اور بھی صدمے سے ہوا حال تباہ
سر کو ٹکرا کے دل زار سے کھیچی اک آہ
تھا یہ مشکل کلیجے کو وہ خوشخو تھامے
غش جو آنے لگا دروازے کے بازو تھامے

12
دی یہ آواز کہ فریاد ہے یا خیر بشر
کٹ گیا خنجر بیداد سے شبیر کا سر
لائی ہون آپکے پیارے کی شہادت کی خبر
کیجئے اس رخت مشک پہ ذرا اوٹھ کے نظر
بھر گیا خون مین افسوس عمامہ نانا
ٹکڑے تیغون سے ہوا آپکا جامہ نانا

13
کچھ نہ امت نے کیا پاس رسول کونین
یا رسول عربی ذبح ہوا رن مین حسینؑ
ننگے سر ہم سوے کوفہ گئے یا شیون و شین
چھپ گیا خاک مین وہ فاطمہ کا نور العین
قید آفت مین کہین چین نہ پایا نانا
در بدر آپکی امت ن ے پھرایا نانا

14
دیکھتے کاش ہمین آپ اون اونٹون پہ سوار
جنپہ تھی کوئی عماری نہ کجا وہ زنہار
شہر وہ شام کا اور ظلم و ستم کا بازار
پہونچی بعد اوسکے یہ نوبت کہ گئی تادربار
بال بکھرا دئے چہرون پہ یہ پردا ٹھہرا
ننگے سر دیکھنا لوگون کا تماشا ٹھہرا

15
کاش اے فاطہؑ تم دیکھتین ہم سبکو اسیر
کہ ہر اک شہر مین کسطرح پھرے ہم دلگیر
دیکھتین سیّد سجاد کو باحال تغیر
طوق پہنے ہوئے اور ہاتھ سے تھامے ذنجیر
منزلون رنج و مصیبت مین گرفتاررہے
دن کو خونبار رہے راتون کو بیدار رہے

16
ہمپہ اے فاطمہ جو کچھ کہ ہوئے ظلم و ستم
تمنے اک حصہ بھی دیکھا نہین درد و الم
زندہ رکھتا جو سدا تمکو خدائے اکرم
حشر تک ہمپہ بکا کرتین بصد حسرت و غم
ٹکڑے ہو جاتا اگر کوہ پہ آفت پڑتی
پھٹ کے گرتا جو فلک پر یہ مصیبت پڑتی

17
آج اے فاطمہ ہے روز غم و درد و بکا
دیجے رو رو کے بقیعہ مین حسن کو یہ صدا
اے جگر بند بنی اے حسن سبز قبا
کٹ گیا تیغ ستم سے ترے بائی کا گلا
تشنہ لب رن مین امام ازلی کو مارا
فوج اعدا نے حسین ابن علی کو مارا

18
کربلا مین ہوئی ضائع ترے بھائی کی عیال
ملگیا خاک مین وہ حیدر کرار کا لال
تن بے سر کو کیا اہل ستم نے پامال
دفن بھی ہونے نہ دی لاش شہ نیک خصال
بے کفن رن مین تن سبط پیمبرؐ رکھا
سر مجروح کو خولی نے سنان پر رکھا

19
یا حسین چھپ گیا آنکھون سے وہ اللہ کا نور
یا حسن حریون سے سب جسم تھا بھائی کا چور چور
کوئی ایسا نہین ہو گا غریب و مجبور
اوسکی مظلومی پہ کرتے ہین فغان و حش و طیور
تا بہ مقتل جو بیابان سے ہوا آتی ہے
صاف مظلوم حسین کی صدا آتی ہے

20
کاش وہ واقعہ تم دیکھتے بادیدۂ تر
جب ستمگر لیے جاتے تھے ہمین ننگے سر
نہ تو برقع نہ عصابہ تھا نہ سر پر چادر
کوئی غمخوار نہ مونس نہ انیس ویاور
ایک عابد تھا سو آہن مین مسلسل تھا وہ
اہل کین گھوڑون پہ اسوار تھی پیدل تھا وہ

سلام
1
ذکر شہ کر کے محبون کو رولایا مین نے
اپنا گھر مجرئی جنت مین بنایا مین نے

2
شاہ کہتے تھے مرے بھائی کے بازو کاٹے
اسپہ بھی ہاتھ نہ امت پہ اوٹھایا مین نے

3
بانو کہتی تھی نہ دیتی مین رضا میزان کی
ہائے اکبر تمہین ہاتھون سے گنوایا مین نے

4
کوئی حسرت مرے دل کی نہ نکلنے پائی
تمکو دولھا بھی نہ اے لعل بنایا مین نے

5
شاہ کہتے تھے یہ قاصد سے بصد درد و بقا
پانی دو روز سے قاصد نہین پایا مین نے

6
کہیو صغرا سے کہ مشکل ہے وطن مین آنا
ابتو بی بی اسی جنگل کو بسا یا مین نے

7
بانو کہتی تھی مین جیتی رہی ہے ہے قسمت
تیر بدلے علی اصغر کے نہ کھایا مین نے

8
جلتی ریتی پہ کیا آج اونھون نے آرام
چھہ مہینے جنہین چھاتی پہ سلایا مین نے

9
مارا اکبر کو تو کہتا تھا یہی ابن قمر
آج تصویر محمؐد کو مٹایا مین نے

10
سر بے تن سے یہ حضرت کے صدا آتی تھی
نیزے پر مرتبہ معراج کا پایا مین نے

11
شمر کہتا تھا دیکھایا کیئے وہ خشک دیان
اور پانی نہ دم ذبح پلایا مین نے

12
نام زہرا و محمد کا تھا جس سے روشن
آج اوس شمع ہدایت کو بجھایا مین نے

13
خولی کہتا تھا کہ زینبؑ کی رلانے کے لیے
مسند سبط پیمبر کوجلایا مین نے

14
جو کہ کاندھے پہ محمد کے چڑھا تھا اکثر
اوسکا سر کاٹ کے نیزے پہ چڑھایا مین نے

15
شاہ کہتے تھے کہ پیاسا مرا مہمان ہوا قتل
حُر کے مرنے کا بڑا رنج اوٹھایا مین نے

16
آئی آواز علی کی نہ کڑھو اے بیٹا
آب کوثر ترے مہمان کو پلایا مین نے

17
کام عقبیٰ کا نہ کچھ کر چلا دنیا مین انیس
ہاے کیا عمر کو غفلت مین گنوایا مین نے

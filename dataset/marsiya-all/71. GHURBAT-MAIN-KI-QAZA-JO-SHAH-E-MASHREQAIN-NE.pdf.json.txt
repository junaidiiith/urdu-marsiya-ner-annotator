جواہرات انیسؔ
جلد سوم

مرثیہ

غربت میں کی قضا جو شہ مشرقین نے
دنیا کی بود و باش کو چھوڑا حسین نے
جنت بسائی فاطمہ کے نور عین نے
ٹکڑے کیا دلوں کو یتیموں کے بین نے
رانڈیں ہوئیں تباہ مقدر بگڑ گیا
جنگل میں فاطمہ کا بھرا گھر اجڑ گیا

تن سے اتر گیا جو سر سرور انام
لشکر میں غل ہوا کہ لڑائی ہوئی تمام
آواز دی مرنے کو آئے سرکشان شام
کمریں نہ کھولیو کہ ابھی ہے اک اور کام
کوئی نہیں معین نہ کوئی کفیل ہے
رانڈونکے لوٹنے کو چلو دن قلیل ہے

۔۔۔۔۔۔۔۔۔۔۔ سب عمر سعد کو وہاں
ڈیوڑھی پہ پیٹتی تھیں کہڑی شاہزادیاں
ہے ہے میرے حسینؑ یہ زہرا کا تھا بیاں
ہلتی تھی کربلا کی زمین مثل آسماں
چپ تھا ہر ایک مجمع اندوہ یاس تھا
سنسان تھے پہاڑ بیاباں اداس تھا

روتے تھے ۔۔۔۔۔۔۔۔۔۔۔۔۔۔ وطیر بیابان میں چار سو
پھیلی ہوئی تھی دشت میں کوسوں لہو کی بو
لاشے پڑے ہوئے تھے شہیدونکے قبلہ رو
آندھی اٹھی سیاہ برسنے لگا لہو
تھا حشر اہلبیت رسالت پناہ میں
وان بج رہے تھے فتح کے باجے سپاہ میں

لکھتے ہیں ۔۔۔۔۔۔۔۔۔۔ پُراندوہ ۔۔۔۔۔۔۔۔۔۔۔۔۔۔
تھا کوئی چار پانچ گہڑی دن کہ ایک بار
دوڑے ۔۔۔۔۔۔۔۔۔۔۔۔۔۔۔۔۔۔ ہزاروں ستم شعار
ہاں لوٹ لو خیام شہ آسماں وقار
تھا بغض شعلہ ور جو دل فوج شام میں
اٹھا دھواں جو آگ لگا دی خیام میں

جلنے لگے خیام شہنشاہ بحر و بر
فضہ نے صحن سے یہ صدا دی پکار کر
کیا فائدہ جلانے سے بے وارثونکے گھر
شعلے ہوئے بلند لگے کانپنے جگر
بیتاب آگ دیکھکے چھوٹے بڑے ہوئے
گھبرا کے اہلبیت نبی اٹھ کھڑے ہوئے

تھا تہلکہ عجیب جو آتش ہوئی بلند
چھپتے تھے ہر طرف حرم شاہ ارجمند
دل کانپتے تھے سب کے لرزتے تھے بند بند
اطفال مارے خوف کے آنکھیں کئے تھے بند
فضہ پکارتی تھی نہ گھبراؤ صاحبو
لڑکوں کو لیکے صحن میں آ جاؤ صاحبو

رانڈوں میں تھا یہ شور کدھر جائیں کیا کریں
امداد کیلئے کسے بلوائیں کیا کریں
کیونکر سپاہ شام کو سمجھائیں کیا کریں
گھر میں کہیں عدو نہ چلے آئیں کیا کریں
سب عورتیں ہیں وارث و والی تو مر گئے
جن کا مکان تھا وہ جہاں سے گذر گئے

شعلے ادھر ادھر سے جو آتے تھے دمبدم
کہتی تھیں ہاتھ اٹھا کے یہ سیدانیان بہم
یارب بچائیو کہ بھلا چاہتے ہیں ہم
بڑھکی ادھر جو آگ جھکے اسطرف حرم
چہروں پہ سر کے بال پریشاں کئے ہوئے
سب رو رہی تھیں ہاتھوں پہ قرآں لئے ہوئے

تھا اسقدر دھواں کہ نہ آتا تھا کچھ نظر
سب پھر رہی تھیں صحن میں بیتاب ننگے سر
اڑ اڑ کے ہر طرف سے چلے آتے تھے شرر
جل جل کے گر رہی تھیں قناتیں ادھر ادھر
رکتے تھے دم سبہوں کے اندھیرا کمال تھا
بچے تڑپ رہے تھے یہ گرمی کا حال تھا

مانکو پکارتی تھی سکینہ کی میں جلی
اور آگ کو فروغ ہوا جب ہوا چلی
بچونکا گود میں وہ تڑپنا وہ بیکلی
تڑکی کوئی جو چوب کہا سب نے یا علیؑ
خیمہ ہلا تڑپ گئے دل وہ صدا ہوئی
جل کر گلس گرا تو قیامت بپا ہوئی

وہ آگ اور وہ خیمہ زنگارئیے امام
جلتا تھا فرش و خواب گہہ سید انام
شعلونکی روشنی نے بجھائے چراغ شام
ڈیوڑھی اداس تھی رفقا مر گئے تمام
کیا حال بارگاہ شہ کربلا ہوا
پردہ پڑا ہے خیمہ کے در پر جلا ہوا

فریاد اہلبیت سے ہلتا تھا آسماں
در آئی فوج خیمہ سرور میں ناگہاں
۔۔۔۔۔۔۔۔۔۔ میان ۔۔۔۔۔۔۔۔۔۔۔ لعینوں نے برچھیاں
لٹنے لگے خیام شہنشاہ انس و جاں
تھیں اور لونڈیوں کی صفیں سب کے سامنے
فضہ کھڑی تھی حضرت زینبؑ کے سامنے

تھی شمر بیحیا سے یہ فضہ کی گفتگو
کیا امت رسول میں ظالم نہیں ہے تو
کہتا ہے اسطرف کو نہ آئے کوئی عدو
یاں کوئی فاطمہ کی ہے بیٹی کوئی بہو
تو دیکھ تو مقام ہے شرم و حجاب کا
ان میں لہو ملا ہے رسالت مآب کا

مردوں سے تھا ملال بھلا عورتوں سے کیا
مارے گئے حسینؑ جو ہونا تھا ہو گیا
رانڈوں پہ جور و ظلم کیااگر تو کیا کیا
حضرت کے آگے ۔۔۔۔۔۔۔۔۔۔ آتے تو صاف تھا
جو تھا سبھونکا وارث و والی وہ مر گیا
دنیا سے بادشاہ ہمارا گذر گیا

لے حکم دے کہ جائیں کہیں بانیٔ ستم
اپنے حضور کی صف ماتم بچھائیں ہم
اچھی طرح سے روئے نہیں ہیں ابھی حرم
بیٹھیں تو دفن شاہ کا سامان ہو بہم
عابد بنائیں قبر شہ مشرقین کی
کب سے پڑی ہے لاش زمین پر حسینؑ کی

لوٹے سے فائدہ کہ خود اجڑا ہوا ہے گھر
کافی ہے بی بیوں کو غم شاہ بحر و بر
رونے میں دن حیات کے ہو جائیں گے بسر
ماتم کی صف اٹھائی نہ جائیگی عمر بھر
ہوگا ملال کم نہ شہ مشرقین کا
جب تک جٹیں گے سوگ رہیگا حسینؑ کا

غش میں پڑے تھے عابد بیمار بے خبر
تکیہ پہ فرط کرب سے تھا بیقرار سر
آ کر کھڑے ہوئے ستم آرا ادھرادھر
دیکھا عجیب حال کہ ہلنے لگا جگر
عابد کراہتے تھے جو غش میں پڑے ہوئے
حیرت سے دیکھتے تھے ستمگر کھڑے ہوئے

کہنے لگے بہم یہ جوانان روم و شام
بے فائدہ ہے طوق و سلاسل کا اہتمام
ہمکو تو آج صبح کے ہونے میں ہے کلام
شائد سحر ہوئی تو نہیں پھر امید شام
رستے میں ایک ایک قدم پر غش آئیگا
گردن سے بار طوق اٹھایا نہ جائیگا

جھنجھلا کے سب سے کہنے لگا شمر بیحیا
شاید نہیں ہے یاد ہمیں شاہ کی دعا
وہ تین دنکی پیاس اور اندوہ اقربا
ہم سب یہ جانتے تھے کہ طاقت نہیں ذرا
روکا کسی نے دار امام انام کا
کیا کر سکے حسین علیہ السلام کا

کچھ اپنے دست و پاکی مجھے تو نہیں خبر
خود ہو گئے شہید شہنشاہ بحر و بر
یہ جان لو بگڑ گئے سجاد بھی اگر
پھر یہ بخار روک سکے گا نہ درد سر
سب سے جدا علی کی شجاعت کے طور ہیں
یہ بھی انہیں کے لال ہیں یا کوئی اور ہیں

پایا جو حکم شمر بد ایماں و بدگماں
اک غل ہوا کہ لاؤ پہنانے کو بیڑیاں
کھینچا کسی شقی نے جو بستر کو ناگہاں
گھبرا کے آئے ہوش میں سجاد ناتواں
طاری ہوا ملال دل دردناک پر
بستر سے اٹھ کے بیٹھ گئے فرش خاک پر

جی سست رنگ زرد پریشاں و بیقرار
تکتے تھے ایک ایک کو حسرت سے بار بار
آئے جو لیکے طوق و سلاسل ستم شعار
اللہ رے بیکسی نہ کیا غدر زینہار
ہرگز جواب تک نہ کسی کہ ذرا دیا
پھیلا کے پاؤں فرق مبارک جھکا دیا

ایسی مسافروں میں کسی پر نہیں بنی
انسانوں کو یہ کرب نہ ہو وقت جاں کنی
چھائی ہوئی تھی چہرۂ اقدس پہ مردنی
دم گھٹ گیا پنھا جو دیا طوق آہنی
تھا درد سر کمال عجب انتشار تھا
زنجیر گرم ہو گئی ایسا بخار تھا‎

پہنا کے بیڑیاں ستم ایجاد رو دئے
عابد کے منھ کو دیکھ کے حداد رو دئے
کھینچے گئے نہ پاؤں تو سجاد رو دئے
غربت یہ تھی کہ پائی بیداد رو دئے
وہ بیڑیاں وہ طوق گلے میں پڑے ہوئے
بازو میں بندھ چکی جو رسن اٹھ کھڑے ہوئے

تھا دشمنوں میں غلغلہ نالہ و فغاں
جب بیڑیوں کو تھام کے اٹھا وہ ناتواں
خم ہو گئے تھے طوق جو گردن میں تھے گراں
یہ کانپتے تھے پاؤں کہ ہلتی تھیں بیڑیاں
حسرت نے ۔۔۔۔۔۔۔۔۔۔۔۔ دل اعدا ہلا دئے
زنجیر کی صدا نے کلیجے ہلا دئے

پہونچے جو آ کے صحن میں سجاد نیک نام
دیکھا برہنہ سر ہیں کھڑی بی بیاں تمام
ہے بے کسوں کے گرد لعینوں کا اژدہام
گردن جھکا کے دل سے کہا عجب مقام
افسوس آج ہم نہ جہاں سے گذر گئے
کیا خوش نصیب تھے علی اکبر کہ مر گئے

لب خشک رنگ زرد بدن گرم جسم تر
بابا کا سوگ برہنہ پا اور ننگے سر
تیغیں علم کٹے ہوئے اعدا ادھر ادھر
چپکے کھڑے تھے بیچ میں سجادؑ خوش سیر
ڈیوڑھی میں جا کے شمر پکارا کہ آئیے
مڑ کر کیا پھوپھی نے اشارہ کہ جائیے

نکلا محل سے دلبر زہراؑ کا نور عین
دیکھا کہ ہے اداس جلو خانہ حسینؑ
آنسو بھر آئے چشم میں دل کو رہا نہ چین
یاد آگیا زمانہ سلطان مشرقین
کرسی جہاں لگی تھی شہ دیں پناہ کی
عابدؑ نے اس جگہ پر کھڑے ہو کے آہ کی

جب سوئے شام سبط نبی کے حرم چلے
کیا کیا اٹھا کے رنج وہ پابند غم چلے
سب وارثوں کی یاد میں باچشم نم چلے
غل تھا کہ سوگوار امام امم چلے
رانڈیں ستم گروں کی شقاوت سے ڈر گئیں
سیدانیوں کے سر سے ردائیں اتر گئیں

اونٹوں پہ یوں سوار ہوئے شاہ کے حرم
بالوں سے منھ چھپائے ہوئے سر حیا سے خم
کہنے لگی یہ ماں سے سکینہ بچشم نم
کیا اب وطن کو چلتے ہیں اماں یہاں سے ہم
کچھ لطف اب نہیں کہ شہ نیک خو نہیں
اب گھر کے دیکھنے کی ہمیں آرزو نہیں

چھاتی پھٹیگی دیکھکے اجڑا ہوا مکاں
بابا حسین مر گئے رونق وہ اب کہاں
حضرت کی قبر کا نہیں کوئی نگاہ باں
اماں سبھوں کو جانے دو ہم تم رہیں یہاں
گذرے گی چین سے شہ والا کی قبر پر
سویا کریں گے رات کو بابا کی قبر پر

ہیں سب کے سب یہاں میرے بابا کے جاںثار
جاروب دونگی انکے مزاروں پہ بار بار
چھڑکونگی لا کے نہر سے پانی میں اشک بار
ہر قبر پر لگاؤنگی اک نخل سایہ دار
سب کیلئے کرونگی میں سامان چین کے
زائر جب آئیں گے میرے بابا حسینؑ کے

عمو یہیں ہیں شاہ غریب الوطن یہیں
آرام میں ہیں قاسم گل پیرہن یہیں
اکبر یہیں ہیں اصغر غنچہ دہن یہیں
بس اب تمام عمر رہے گی بہن یہیں
مجلس کرونگی روز امام انام کی
رکھوں گی میں سبیل شہیدوں کے نام کی

ناگہہ بڑھا کے اونٹ چلی فوج بدشعار
گونجا تمام دشت بلا خیز ۔۔۔۔۔۔۔۔۔۔۔۔ غبار
جاتے تھے کانپتے ہوئے سجاد نامدار
زنجیر ایک ہاتھ میں اک ہاتھ میں مہار
فرما رہے تھے درد جگر سے جھکے ہوئے
کیونکر سنبھالیں ہاتھ ہیں دونوں رکے ہوئے

مقتل کے پاس آئے جو وه مورد بلا
بانوں سے بس لپٹ کے سکینہ نے یوں کہا
جلدی اتار دو مجھے اماں پے فدا
میں ہوں سوار خاک پہ ہیں شاہ کربلا
لازم ادب ہے بادشہ مشرقینؑ کا
لاشہ ہے سامنے مرے بابا حسینؑ کا

سجاد کا ملال سے کیا حال تھا تباہ
تھی داغ داغ نقش قدم سے زمیں کی راہ
ٹھوکر لگی تو آئی زمین سے صدائے آہ
پہونچے جو قتل گاہ میں کی ہر طرف نگاہ
اٹھنے نہ پاؤں دل پہ وہ صدمے گذر گئے
اک آہ سرد کھینچ کے عابد ٹھہر گئے

گردن پھرا کے پھر شہدا کو صدا یہ دی
مطلق ہمارے حال پہ تمنے نظر نہ کی
ساتھ آئے گھر سے اور یہاں آنکھ پھیر لی
گر ہو سکے تو خط ہمیں لکھنا کبھی کبھی
تم ساتھ ساتھ خلد کو ہمراہ شہ گئے
ہم ناتواں تھے ٹھوکریں کھانے کو رہ گئے

غربت میں تمنے چھوڑ دیا اے مسافرو
حیرت ہے کس طرح میں جیا اے مسافرو
کیا رہزنوں نے ظلم کیا اے مسافرو
مال و مکان کو لوٹ لیا اے مسافرو
گردن میں طوق پاؤنمیں بیڑی یہ حال ہے
تم تک میری صدا کا پہونچنا محال ہے

اب ہم ہیں اور بہشت نوردی کی محنتیں
جنگل کی سختیاں وہ پہاڑونکی زحمتیں
تم سب کو سو طرح کی ہیں جنت میں راحتیں
باہم رہیں گی سایۂ طوبیٰ میں صحبتیں
آپس میں تم جو بیٹھ کے دلشاد کیجیو
ہمکو مسافران عدم یاد کیجیو

غربت میں شور نالہ وافغاں ہے اور ہم
باتیں ہیں دل سے شام غریباں ہے اور ہم
در پیش راہ کوہ بیاباں ہے اور ہم
سب کچھ گذر کے خانۂ زنداں ہے اور ہم
گرتے ہوئے یونہی طرف شام جائیں گے
گر مل گئی سرا تو اترنے نہ پائیں گے

پوچھو نہ کچھ کہ ضعف ہے اب کس قدر ہمیں
ہوتا ہے سر کے بوجھ سے درد جگر ہمیں
گو بیٹھا ملا تو یہ صحرا ہے گھر ہمیں
بستر ہے خاک ہاتھ ہے بالین سر ہمیں
صورت ہے خوب نیند کے آنے کے واسطے
یہ بیڑیاں ہیں پاؤں دبانے کے واسطے

اپنے رفیق ہیں دل بیتاب رنگ زرد
باتیں جو تم سے کیں تو ذرا کم ہوا ہے درد
پانی ہے اشک گرم ہوا ہے تو آہ سرد
کوئی نہیں جلو میں ہماری سوائے گرد
سارے بدن میں فرط نقاہت سے دم نہیں
منزل مہر ایک گور کی منزل سے کم نہیں

ہم کو ہے تم سے قافلے والو بڑا گلا
لیتے گئے نہ ساتھ میں کیا غضب کیا
تم دیکھتے ہو گلشن فردوس کی فضا
ہے اپنے دلمیں داغ جدائی ہزارہا
چین آئیگا نہ دنکو نہ راتوں کو سوئیں گے
ہم تمکو جا کے خانۂ زنداں میں روئیں گے

آیا اگرچہ اپنی زباں پر گلہ کا نام
نازک دلوں پہ کچھ خفگی کا نہیں مقام
یہ سب ہمارے جذب محبت میں تھے کلام
جی خوب جانتا ہے جو تمنے کئے ہیں کام
ہاں رہ رواں ملک وفا یوں ہی چاہئے
جو کچھ کیا ہے خوب کیا یوں ہی چاہئے

تم اے مجاہدو بہت اچھے گذر گئے
تھوڑی مشقتوں میں بڑا نام کر گئے
الفت کا مقتضا بھی یہی تھا کہ مر گئے
کس آبرو سے خلد کو تشنہ جگر گئے
گرمی نہیں ہے پیاس نہیں دن ہے ڈھل گیا
ایک بات رہ گئی وہ زمانہ نکل گیا

جیتے ہیں جو انھوں نے اٹھائے بہت ملال
ہے تم سبھوں کے ہجر میں اپنا عجیب حال
جب تک جئیں گے یاد کریں گے تمہیں کمال
تم صاحبوں کا اس طرف آنا ہے اب محال
چھانیں گے خاک بھی تو نہ دنیا میں پائیں گے
اچھا چلو کبھی نہ کبھی ہم بھی آئیں گے

آئیں اگر تو ہم تمہیں ڈھونڈیں کہاں وہاں
یہ تو کہو ملو گے تم اے رفتگاں کہاں
پائے ہیں بود و باش کی خاطر مکاں کہاں
جنت میں ہے نشست تمہاری کہاں کہاں
خیر آ کے پونچھ لینگے شہ مشرقین سے
ملجائیگا پتہ ہمیں بابا حسینؑ سے

نادم ہے تم سے ہو نہیں سکتی ہے آنکھ چار
غسل و کفن دیا نہ بنائے گئے مزار
چھوڑے نہیں بہن نے ابھی دست ۔۔۔۔۔۔۔۔۔۔۔۔
آگاہ ہے خدا جو ذرا بھی ہو اختیار
تلوار چل رہی ہے دل دردناک پر
ہم تم کو دیکھتے ہیں کہ لیٹے ہیں خاک پر

نکلے گا سب کو گرم زمیں سے ۔۔۔۔۔۔۔۔۔۔ جب
اس وقت زخمیو تمہیں ہوگا بڑا تعب
گھبراؤ گے تم آج اندھیرے میں ۔۔۔۔۔۔۔۔۔۔۔۔۔۔۔۔
گو کچھ نہیں چراغ تو جلتا تمام شب
احباب ۔۔۔۔۔۔۔۔۔۔۔۔ کا پالا کوئی نہیں
لاشوں کے پاس بیٹھنے والا کوئی نہیں

ہے خوف کا مقام یہ صحرائے پر خطر
کوسوں نہیں ہے نام کو بستی اِدھر اُدھر
۔۔۔۔۔۔۔۔۔ میں ہم آج نہ سوئیں گے رات بھر
اچھی طرح دکھائے خدا پھر تمہیں سحر
رہتے ہو یاں ضرور مگر ہم اسیر ہیں
ہشیار سوئیو علی اصغر صغیر ہیں

۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔ یہ سجاد ناتواں
آئی صدائے حضرت شبیرؑ ناگہاں
۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔ ہیں بدگماں
بس ہو چکی بیان محبت کی داستاں
مردوں سے ذکر کرتے ہو رنج و ملال کا
کیسے وہ دیں جواب تمہارے سوال کا

۔۔۔۔۔۔۔۔۔۔۔۔ کیا ضرور بگڑتے ہیں روسیاه
بیٹا ذرا زمین کی طرف کو رہے نگاہ
دیکھی نہیں ہے تم نے ابھی جنگلوں کی راہ
کانٹے کہیں کہیں ہے بلندی کہیں ہے چاہ
رستے میں لاکھ ہوتے ہیں ساماں ملال کے
چلنا ہر ایک سمت ذرا دیکھ بھال کے

زنداں میں کیجیو نہ بہت شیوں و بکا
اب تو غم فراق پدر عمر بھر رہا
بیٹا ابھی تم آپ رہو آفت میں مبتلا
جب دل نہ مطمئن ہو تو رونے کا لطف کیا
بھولے رہو گے عمر بھر غم میں حسینؑ کو
بیٹھو گے جب تو یاد کرو گے حسینؑ کو

سنکر صدائے شاہ ۔۔۔۔۔۔۔۔۔۔۔۔ وہ نحیف و زار
دیکھا عجیب حال بندہا آنسوؤں کا تار
لپٹی ہوئی ہے لاش سے زینب جگر فگار
لیکر بلائیں کہتی ہے بھیا بہن نثار
آواز آ رہی ہے تن پاش پاش سے
بٹیا چھوڑاؤ جلد انھیں آ کے لاش سے

روتے ہوئے قریب گئے عابد حزیں
منت جو کی بہت تو وہ مجبور ہو گئیں
پھر لاش کی گلے سے قدم تک بلائیں لیں
تادیر روئیں پاؤں پر رکھے ہوئے جبیں
سجادؑ نے جو تھام کے بازو جدا کیا
آئی صدا کہ جاؤ سپرد خدا کیا

پھر اونٹ پر سوار ہوئیں کسقدر اداس
لیٹے ہوئے تھے عون و محمد جو پاس پاس
ہاتھوں سے دل کو تھام لیا کی نگاہ یاس
آواز دی حسین کو یا شاه حق شناس
پرسش اگر ہو کون یہ دو تشنہ کام ہیں
کہدیجئو ذرا کہ ہمارے غلام ہیں

اکبرؑ کی لاش دیکھ کے دل کو رہی نہ تاب
چلائی میں نثار تیرے رشک ماہتاب
تھی آرزو کہ آئے کہیں موسم شباب
اچھی ملی مراد کہ دل ہو گیا کباب
جب آ چکی بہار تو قسمت بگڑ گئی
اٹھارہویں برس مری بستی اُجڑ گئی

بانو یہ بین کرتی تھی تھامے ہوئے جگر
سنسان ہے لحد مرے اصغر کی کسقدر
ہے ہے پڑی ہیں خون کی چھیٹیں ادھر ادھر
کی ہے درست باپ ہی نے تربت پسر
بانو نثار دست شہ نامدار پر
حضرت کی انگلیوں کے نشان ہیں مزار پر

جی بھر کے بی بیوں نے ابھی کی نہ تھی فغاں
ناگہ بڑھائے اونٹ چلا لشکر گراں
مڑ مڑ کے دیکھتی ہوئی جاتی تھی بی بیاں
سر خم کئے جب آنکھوں سے مقتل ہوا نہاں
خاک اڑ گئی جو دشت سے ناموس شہ گئے
لاشے مسافروں کے بیاباں میں رہ گئے

جاتے تھے اہلبیت یہ کہتے ہوئے بہم
وارث ہیں کربلا میں چلے قید ہو کے ہم
عابدؑ کھڑے ہوئے تھے گرا تھا یہ کوہ غم
زنجیر کو سنبھالتے جاتے تھے دم بہ دم
تھی روح بیقرار رخ پاک زرد تھا
کیا بیڑیوں کے بوجھ سے پاؤں میں درد تھا

گرمی کے دن وہ دشت نورد ۔۔۔۔۔۔۔۔ انتشار
آندھی کہیں پہ آ گئی اٹھا کہیں غبار
کوسوں کٹے مقام پہ رو نخل خاردار
دامن الجھتے جاتے تھے کانٹوں میں بار بار
ان محنتوں میں طاقت دل اور گھٹ گئی
جنگل میں دن تو رات پہاڑوں میں کٹ گئی

غربت پہ اپنے روتے تھے سجادؑ خوش سیر
بستر مسافروں کے ۔۔۔۔۔۔۔۔۔۔۔۔ میں دیکھ کر
رستے میں کوئی چشمہ شہر میں ملا اگر
تادیر اس مقام پر ٹھہری سپاه شمر
منھ ہاتھ دھو کے اہل ستم خندہ زن چلے
پانی پیا سبھوں نے یہ تشنہ دہن چلے

۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔
۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔ ہوئی زمیں
۔۔۔۔۔۔۔۔۔۔۔۔۔۔۔۔۔۔۔۔۔۔۔۔ نظر آ گیا ۔۔۔۔۔۔۔۔۔۔۔۔
کپڑے اتار اتار کے بیٹھے عدوے دیں
بستر بچھائے چھاؤں میں اعداد پڑے رہے
سجاد بیڑیوں کو سنبھالے کھڑے رہے

۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔ نہیں
دن کو نہیں ہے آب تو شب کو غذا نہیں
بھوک آپ کو بھی ہے یہ کوئی پوچھتا نہیں
خود کس طرح کہیں یہ طریق حیا نہیں
کھا کر طعام باقی بیداد سو رہے
فاقے سے شب کو ۔۔۔۔۔۔۔۔۔۔۔۔۔ ناشاد سو رہے

تلووں میں لاکھ خار تھے پیوست کم سے کم
اک آہِ سرد کھینچتے ہیں چل کے دو قدم
زنجیر تنگ ہو گئی ایسا بڑھا ورم
تن میں ہر ایک وقت ہے کرتا عرق سے نم
صدمے سے بار طوق کے تسکیں دل گئی
ٹپکا لہو جو پاؤں سے زنجیر ہل گئی

وہ خار دشت اور وہ اس گلبدن کے پاؤں
اٹھتے تھے کب ورم سے غریب الوطن کے پاؤں
عابدؑ کے فرط ضعف سے ہیں لاکھ من کے پاؤں
ڈوبے ہوئے تھے خونمیں سیر رسن کے پاؤں
ہے طائروں میں شور و فغاں کوہسار میں
کوسوں جما ہوا ہے لہو فرش خار میں

طوق گراں کا گردن نازک پہ ہے نشان
سنبھلے جو لڑکھڑا کے یہاں گر پڑے وہاں
کانٹوں میں تھا یہ شور کہ مولا چلے کہاں
تھے مثل چشم حلقہ زنجیر خون نشاں
اک دن جو قید ہونے کو یہ رشک باغ تھے
پہلے سے بیڑیوں کے کلیجے میں داغ تھے

پہونچے حرم جو شاہ کے دربار عام میں
غیرت سے جان تھی نہ کسی تشنہ کام میں
اک آن تھا قرار نہ باد امام میں
تن مثل بید کانپتے تھے اژدہام
غل تھا اسیر ظلم ہے کنبہ امام کا
گھر لٹ گیا حسین علیہ السلام کا

تا دیر کی یزید سے عابد نے گفتگو
رویا کئے جھکائے ہوئے سر کو سب عدو
۔۔۔۔۔۔۔۔۔۔۔ ہو کے تخت سے اوٹھا وہ سیاہ رو
داخل ہوا محل میں بداطوار تند خو
اپنے گھروں کو سب ۔۔۔۔۔۔۔۔۔۔۔۔۔ شادماں گئے
زنداں کی اہلبیت امام زماں گئے

باقی رہی نہ قیدیوں کی چھوٹنے کی آس
سیدانیاں ملول تھیں اطفال کو ہراس
زینب کو فکر سوچ میں سجاد حق شناس
پہونچے قریب خانۂ زنداں بہ درد و یاس
اس درجہ تیرگی نظر آئی ٹہر گئے
زنداں کے در کو دیکھ کے معصوم رہ گئے

صدمے سے طاقت ۔۔۔۔۔۔۔۔۔۔۔ روح گھٹ گئی
باقر کی سانس خوف کے مارے الٹ گئی
آپس میں ایک ایک سے بڑھ کر لپٹ گئی
آنکھوں پہ ہاتھ رکھ کے سکینہ بھی ہٹ گئی
جھنجھلا کے اہل جور و ستم دیکھنے لگے
عابد کا منھ تمام حرم دیکھنے لگے

مجبور ہوں سبھوں سے یہ سجاد نے کہا
بھر لائے اشک آنکھونمیں ۔۔۔۔۔۔۔۔۔۔۔۔۔ مصطفےٰ
زنداں میں سب چلے گئے پڑھتے ہوئے دعا
گھبرا کے دی یہ بنت ید اللہ نے صدا
آفت کا سامنا ہے نہ کوئی جدا رہو
لوگوں خدا کیواسطے سب ایک جا رہو

بانو سے دمبدم یہ سکینہ کا تھا بیاں
کیسا مکان ہے کہ ہوا تک نہیں جہاں
دیکھوں گی کس طرح سے ۔۔۔۔۔۔۔۔۔۔ شکل ۔۔۔۔۔۔۔۔۔۔۔
ہے ہے زمین تک نظر آتی نہیں یہاں
اماں سبھوں کی جان خدا ہی بچائے گا
شب کو یہی کیا چراغ جلایا نہ جائے گا

ایسی ہی تیرگی ہے تو بس ہو چکی حیات
میں جانتی ہوں آج کی شب کو شب وفات
سوتے تھے لیکے سینے پہ بابا تمام رات
عادت مری بگاڑ گئے شاہ خوش صفات
جب شمع گل ہوئی ہے تو گھبرا کے روئی ہوں
اماں کبھی ۔۔۔۔۔۔۔۔۔۔۔ میں اکیلے بھی سوئی ہوں

بچہ سمجھ کے تم نہیں سنتیں مرا کلام
ہے شب کے ساتھ آج مری عمر بھی تمام
زنداں کی تیرگی ہے مجھے موت کا پیام
منگوا دو روشنی کہ ہوا چاہتی ہے شام
بس یک بیک عجیب ۔۔۔۔۔۔۔۔۔۔۔۔۔۔۔ بپا ہوا
آئی جو رات اور اندھیرا سوا ہوا

۔۔۔۔۔۔۔۔۔۔۔ ہوئی تھی دیر سے بابا کی سوگوار
زنداں کی تیرگی سے نہ تھا ایک جا قرار
کرتے کو تھامے روتی تھی بانوئے دلفگار
کہتی تھی ماں کی گود سے اٹھا اٹھ کے بار بار
روؤں گی خوب جا کے تن پاش پاش پر
تم مجھ کو بھیج دو مرے بابا کی لاش پر

آنکھوں سے اشک پونچھ کے سمجھا رہی تھی ماں
لو چپ رہو کہ بیٹھے ہیں در پر نگاہ باں
صدقے ہو ماں کل اور ٹہر جائیگا مکاں
نکلا ہے چاند آئے گی اب روشنی یہاں
جھونکے ہوا کے بھی کوئی ساعت میں آئیں گے
واری ہم اپنی گود میں تم کو سنائیں گے

نام خدا تمھیں تو ہے صدقے گئی شعور
اصغر کو دیکھو سوتے ہیں جنگل میں ہم سے دور
ہاں سچ ہے بھر کے آہ یہ بولی وہ ناصبور
قسمت مری بری ہے کسی کا نہیں قصور
تم کچھ کہو مگر وہ بڑے خوش نصیب ہیں
اُن سے سب انکے چاہنے والے قریب ہیں

یاں ہم سبھوں کے بازؤں بندھ گئی رسن
ہوں اونکے دشمنوں پہ بھی اماں نہ یہ محن
بیٹی کہیں ہے اور کہیں سرورِ زمن
ہمشکل مصطفےٰؐ سے جدا ہو گئی بہن
اصغر ہلے ہوئے ہیں شہ مشرقین سے
بابا کے پاس رات کو سوئیں گے چین سے

حضرت کے جاں نثار ہیں خدمت کیواسطے
عمو بھی ہیں قریب حفاظت کیواسطے
لیں گی بتول گود میں راحت کے واسطے
ہیں سب بزرگ لطف و عنایت کیواسطے
بہلائیں گے کہ قاسم و اکبر جدا نہیں
اماں وہ ہم ہیں کوئی جسے پوچھتا نہیں

لیکر بلائیں کہتی تھی بانوئے خوشخصال
اتنی سی بات کا تمھیں بی بی ہوا ملال
تم جانتی ہو ہمکو تمھارا نہیں خیال
کیوں کر تمھیں دیکھائیں ہم اپنے جگر کا حال
دلکو تمھاری فکر میں چین اک گھڑی نہیں
سچ ہے کسی پر ایسی مصیبت پڑی نہیں

ماں بیٹیوں میں تھی یہ مصیبت کی داستان
آئی پہر کے بجنے کی آواز ناگہاں
ہشیار بھائیوں یہ پکارے نگاہبان
بھاگے اسیر تو نہ بچے گا کسی کی جاں
تڑپے دل اور ۔۔۔۔۔۔۔۔۔۔۔۔۔۔ بھی دو چند ہو گیا
زنداں کا در لحد کی طرح بند ہو گیا

چلائی جلد اٹھ کے سکینہ غضب ہوا
مان نے گلے لگا کے کہا شکر کی ہے جا
قربان جاؤں دلکو سنبھالو پئے خدا
دیکھو گذر گئی ہے پہر رات میں فدا
اب تو بنی ۔۔۔۔۔۔۔۔۔۔۔۔ ہے ۔۔۔۔۔۔۔۔۔۔۔ پر نظر کرو
تا صبح جس طرح سے ہو بیٹی بسر کرو


رباعی
رتبہ دیتا ہے جسے خدا دیتا ہے
وہ دل میں فروتنی کو جا دیتا ہے
کرتے ہیں تہی مغز ثنا آپ اپنی
جو ظرف کہ خالی ہے صدا دیتا ہے

رباعی
جو روضۂ شاہ کربلا تک پہونچے
بے شبہ و شک وہ مصطفےٰؐ تک پہونچے
الله ۔۔۔۔۔۔۔۔۔ عز و شان ۔۔۔۔۔۔۔۔۔۔۔۔ حسین
پہونچے جو حسین تک خدا تک پہونچے

رباعی
دو دن کی حیات پر عبث ۔۔۔۔۔۔۔۔۔۔۔۔ ہے
خورشید نہ بن خاک کا تو ذرہ ہے
ہر وقت نہاں زندگانی کے لٹے
یہ آمد و شد نفس کی بھی اترہ ہے

رباعی
۔۔۔۔۔۔۔۔۔۔ ہر اک قبر کا کونا ہوگا
مخمل ہمیں خاک کا بچھونا ہوگا
۔۔۔۔۔۔۔۔۔ دنیا میں غیر ممکن ہے انیسؔ
آرام سے ہاں لحد میں سونا ہوگا

رباعی
۔۔۔۔۔۔۔۔۔۔ کہتے تھے اللہ کا پیارا ہوں میں
عرش اعظم کا گوشوارا ہوں میں
سارے عالم میں روشنی ہے جس کی
اے لشکر شام وہ ستارا ہوں میں

رباعی
اے بادشہ کون و مکان او رکنی
اے عقد و کشائے دو جہاں او رکنی
اب تنگ ہے دشمنوں کے ہاتھوں سے انیسؔ
یا حضرت صاحب الزماں او رکنی

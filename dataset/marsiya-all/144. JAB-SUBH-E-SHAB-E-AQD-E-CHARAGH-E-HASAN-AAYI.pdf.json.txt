جلد ششم
مرثیہ میر انیس
۱
جب صبح شبِ عقد چراغ حسن آئی
محلے سے تڑپتی ہوئی باہر دولھن آئی
غل تھا سحر قتل امام زمن آئے
نکہت لیے پھولون کی نسیم چمن آئے
جو شگفتہ ہوے یاد سحری سے
گلشن مین کھلے پھول عجب جلوہ گری سے
۲
۔۔۔۔۔ اور وہ صحرا کی ہوائین
وہ بلبل و قمری کی خوش آیند صدائین
وہ پھول وہ سبزہ وہ درختون کی فضائین
وہ دشت سہانا کہ ملک وجد مین آئین
سبزیٔ اشجار سے پُرنور زمین تھی
۔۔۔۔ تھے کہ گلکاریٔ فردوس برین تھی
۳
۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔ پہ شہنشاہ حجازی
صف بستہ ہوے سب عقب شاہ نمازی
معبود کی کیون اُنپہ نہو بندہ نوازی
اللہ کی قدرت کا نمونہ تھے وہ غازی
۔۔۔۔۔۔ تھا جو گلزار محمدؐ کا زمین پر
تھے ملک صلّ علیٰ عرش برین پر
۴
حاصل ہوئی جسوقت فریضہ سے مواغت
داخل ہوے بیت الشرفِ خاص مین حضرت
مرنے کی جو تھی قبلۂ کونین کو عجلت
مِل مِل کے گلے اہلِ حرم سے ہوے رخصت
دیکھی نہ گئی زاریٔ خواہر شہہ دین سے
بے نور ہوا برج شرف مہر مبین سے
۵
روتے ہوے جو نکلے جو محل سے شہہ والا
گھوڑے پہ چڑھے رتبۂ دین ہوگیا بالا
پھیلا رُخ پُرنور سے ہر سمت اوجالا
انصار و نبی فاطمہؑ تھے ماہ کا پالا
صف بستہ پس و پیش عزیز و رُفقا تھے
دُلدُل پہ عجب شان سے شاہِ شہدا تھے
۶
گھوڑون کو اُڑاکر صف مقتل مین جو آئے
ہر اک نے ہنر جنگ کے میدان مین دکھائے
چلّون سے اُدھر تیر لعینون نے ملائے
حضرت کے سب انصار سخن لب پہ یہ ملائے
مولا ہمین کیا حکم ہے تیر آئے اُدھر سے
ارشاد ہوا شیر لڑو لشکر شر سے
۷
یہ سُنکے چلے تیغ بکف فوج مد و پر
تلوار چلی پست ہوا شام کا لشکر
ایک ایک جری لڑتا تھا سو سو برابر
افسوس گئے پیاس مین آخر سوے کوثر
اُن شیرون کو مہلت نہ ملی تیغ قضا سے
لشکر شہہ دین کا ہوا خالی رفقا سے
۸
انصارِ امام دو جہان جب گئے مارے
لڑنے کو عزیز شہہ ذیجاہ سدھارے
دم بند کیا فوج کا تلوارون کے مارے
لاکھون سے لڑے مسلم ذیجاہ کے پیارے
زینب کے جگر بند جو تن کر نکل آئے
غل تھا شہہ مردان پے جنگ و جدل آئے
۹
چھوٹے تھے پہ شیرون نے بڑے رن مین کئے کام
آخر کو اجل آئی ہوے قتل وہ گلفام
لاشون کو اُٹھا لیگئے شپیر خوش انجام
ماتم کی صفین بچھ گئین برپا ہوا کہرام
صدمہ تھا قیامت کا شہہ جن و بشر کا
غل تھا کہ چُھری چل گئی زینب کے جگر پر
۱۰
عباس علمدار کا غصہ سے یہ تھا حال
تکتے تھے سوے فوج ستم شیر کی مثال
کہتے تھے کہ جعفر کا چمن ہو گیا پامال
بس ابتو رضا ہمکو بھی دین شاہ خوش اقبال
بچون پہ چلی تیغ دو دم آنکھون کے آگے
دیکھا نہین جاتا یہ ستم آنکھون کے آگے
۱۱
تھا غیظ سے ہمشکل پیمبر کا یہ نقشا
بل ابروے خمدار پہ اور دل پہ یہ صدما
مارے گئے رن مین پسر دختر زہرا
بچے ہوے مقتل مین نثار شہہ والا
اب جائینگے ہم رن مین رضا شاہ جو دینگے
اعدا سے عوض بھائیون کے خون کا لینگے
۱۲
یہ سونچ کے آگے جو بڑھے اکبر جرار
بولے یہ بھتیجے سے علمدار خوش اطوار
کہا قصد ہے کیون غیظ سے تھراتے ہو ہر بار
کی عرض بصد عجز ۔۔۔۔۔۔۔۔ آتے ہین کفار
اب کون ہے جو بہر وغا جائے گا عمو
بے جنگ نہ آرام ہمین آئے گا عمو
۱۳
یان اکبر و عباس مین ہوتی تھی یہ تقریر
تھے تیغ بکف چین بجبین قاسم دلگیر
یہ فکر کہ کیون اذن وغا مین ہوئی تاخیر
دلبر پھوپھی امان کے ہوئے کشتۂ شمشیر
افسوس کہ پہلے ہی نہ کیون مر گیا قاسم
امان نہ کہین دل مین کہین گر گیا قاسم
۱۴
کرتے ہوے افسوس پھوپھی پاس جو آئے
روتے ہوے بس بیٹھ گئے سر کو جُھکائے
جب اشک بہت دیدۂ پُرنم سے بہائے
مادر نے کہا اے حسن پاک کے جائے
لشکر ہوا سب قتل امام دوسرا کا
کیا وجہ جو تمنے نہ کیا قصد وغا کا
۱۵
واری مجھے رہ رہ کے یہی آتا تھا وسواس
ہے ہے مرے قاسم کو نہ کچھ شہہ کا ہوا پاس
مسلم کے بھی زینب کے بھی بیٹون سے ہوئی آس
اب کون ہے مرنے کو بجز اکبر و عباس
کیونکر یہ کہون غم نہوا ہوئیگا تمکو
ہان اذن نہ حضرت نے دیا ہوئیگا تمکو
۱۶
اب دیر مناسب نہین مرنے مین مری جان
روتی ہے دولھن مل کے سدھارو .....
یہ سُنکے اوٹھے خاک سے بس قاسم ذیشان
آیا جو نبی پاس بنا مضطر وجدان
دیکھا تو عجب حال ہے اس رشک ۔۔۔۔۔۔۔
دل دہل گیا گھونگھٹ نظر آیا جو۔۔۔۔۔۔۔۔۔۔۔
۱۷
کہنے لگے دیکھو تو ذرا آنکھ اُٹھا کر
ہم جاتے ہین میدان مین اے شاہ کی دختر
نرغہ ہے ستمگارون کا مظلوم چچا پر
کیا کیجیے باتون کی بھی مہلت ۔۔۔۔۔۔۔۔۔۔۔
جز رنج و قلق عیش کا سامان ۔۔۔۔۔۔۔۔۔۔۔۔۔
صاحب کوئی ہمسا بھی پُر ارمان ۔۔۔۔۔۔۔۔
۱۸
۔۔۔۔۔۔۔۔۔۔۔۔ اب بہر وغا بات کرو کچھ
کیون لب پہ ہے یہ آہ و بکا بات کرو کچھ
ہوتا ہے قلق اور سوا بات کرو کچھ
خاموش نہو بہر خدا بات کرو کچھ
مجبور ہین شمشیر اجل تیز ہے ۔۔۔۔۔۔۔۔۔۔۔۔۔۔
یہ محفل عشرت بھی غم انگیز ہے ۔۔۔۔۔۔۔۔۔۔۔۔۔۔
۱۹
ضبط کرو اشک نہ آنکھون سے بہاؤ
اولجھن ہے بہت نکہت گیسو تو سُنگھاؤ
گھونگھٹ سے ذرا جلوۂ رخسار دکھاؤ
کیوں اتنی جُھکی جاتی ہو سر کو تو اُٹھاؤ
نہ صبر اب حاصل نہیں کچھ شور و فغان سے
نہ شرم عبث رہر و گلزار جہان سے
۲۰
۔۔۔۔ نہ تمہاری ہو تو مرنے کو نہ جائین
شرمندہ ہین مُنھ کسی گوشہ میں چھپائین
کیا فائدہ زخم تبر و تیر جو کھائین
رنڈسالہ نہ تم پہنو نہ ہم خون مین نہائین
زہراؑ و محمدؐ سے ندامت کی گھڑی ہے
۔۔۔۔۔۔ حضرت شپر سے خجالت کی گھڑی ہے
۲۱
افسوس صد افسوس عجب رنج و قلق ہے
دل روتا ہے ماتھے پہ ندامت سے عرق ہے
دم گھٹتا ہے صدمون سے جگر سینہ مین شق ہے
کیا ہمپہ نہین سرور ذیجاہ کا حق ہے
۔۔۔۔۔۔ نے تو سر نذر دیے مرنے مین کد کی
۔۔۔۔۔۔ ابھی تک شہ بیکس کی مدد کی
۲۲
جب تن سے جدا ہوگا سر سرور ذیشان
لوٹین گے عدو خیمہ ابن شہہ مردان
سجاد کو زنجیر پہنائین گے بدایمان
ہو جائیگا سر زینب ناشاد کا عریان
اتنا تو بتا دو یہ ستم دیکھ سکین گے
جلتا ہوا گھر آگ سے ہم دیکھ سکین گے
۲۳
باندھے گی جو رسی سے گلا فوج بدانجام
آئیگا نہ بے جنگ و جدل پھر ہمین آرام
مر جائینگے لڑ بھڑکے کہ ہم قبضے میں صمصام
جائینگے نہ ہم ہو کے مقید طرف شام
صاحب ہمین غیرت ہے اسی رنج و محن کی
ہمسے نہ سہی جائے گی تکلیف رسن کی
۲۴
یہ کہکے بکا کرنے لگے قاسم دلگیر
دل ہل گیا کبرا کے کلیجہ پہ لگا تیر
کس پاس سے آئی لب نازک پہ یہ تقریر
لِلہ یہ کیا کہتے ہو اے صاحب توقیر
کیوں ظلم و ستم سہنے کو زندان مین تم
کٹوا کے گلا گنج شہیدان مین رہو تم
۲۵
دولھا بنے صاحب سوے فردوس مین سدھارین
ہمجولیان کہہ کہکے ہمین رانڈ پکارین
صاحب کے تو زخمون سے بہین خون کی دھارین
ہم پلٹ کے ہاتھ اپنے سر و سینے پہ مارین
جان آپ فدا کرکے شریک شہدا ہون
بہتر ہے ہمین قیدیٔ زندان بلا ہون
۲۶
خنجر سے کٹے آپ کا مقتل مین وہان سر
بلوے مین یہان ہو نہ روا فرق کے اوپر
بے گور و کفن رن مین رہے لاشۂ اطہر
ہوئے ہمین رنڈسالے کا جوڑا نہ میسر
ہو دھوپ مین صاحب کا تن زار زمین پر
صندل کے عوض خاک ہے نبی جبین پر
۲۷
سیر آپ کرین جاکے شہادت کے چمن کی
ہم سوگ نشین خاک اُڑاتے پھرین بن کی
تکلیف اسیری کی ہے قسمت مین دولھن کی
تقدیر مین میرے لیے ایذا ہے رسن کی
تم جاکے نثار شہہ ذیجاہ ہو صاحب
ہم قید ہین اور غم جانکاہ ہو صاحب
۲۸
۔۔۔۔ روک نہین سکتی ہون لو جاؤ سدھارو
زخم تبر و تیغ و سنان کھاؤ سدھارو
اس تن پہ لگین برچھیون کے گھاؤ سدھارو
اچھا ہمین اب لاش پہ رلواؤ سدھارو
مُنھ ڈھانپ کے بیٹھین تن صد پاش کے اوپر
۔۔۔۔۔۔۔۔۔ نے گیسو یہ کھلین لاش کے اوپر
۲۹
ہونے بھی نہ پائین تھین یہ ۔۔۔۔۔۔۔۔۔۔۔۔
داخل ہوے گھر مین ۔۔۔۔۔۔۔۔۔۔۔۔۔۔۔۔
بیتاب ہوا گورکی منزل کا مسافر
فرمایا دولھن سے کہ خدا حافظ و ناصر
شاید کہ ادھر شاہ امم آتے ہین صاحب
سونپا تمھین اللہ کو ہم جاتے ہین صاحب
۳۰
یہ سُنکے چُھری چل گئی کُبرا کے جگر پر
کچھ کہہ نہ سکی رہ گئی چپ وہ مہہ انور
حجلے سے نکل آئے یہ روتے ہوئے باہر
غم چھا گیا بس عیش کی صحبت ہوئی ابتر
پروانہ چراغ شب مہتاب سے چُھوٹا
کس فصل مین بلبل گل شاداب سے چُھوٹا
۳۱
آئے در دولت پہ تو اقبال پکارا
طالع ہوا لو برج امامت سے ستارا
جانے کو ہے رن میں حسن پاک کا پیارا
اُس رخش کو لاؤ جو ہے زیور سے سنوارا
مشتاق عروس اجل اک شب کا بنا ہے
دولھا کا وہ گھوڑا ہو دولھن سا جو بنا ہے
۳۲
اٹکھیلیان کرتا فرس تیز دم آیا
کس ناز و ادا سے وہ اُٹھاتا قدم آیا
قاسم کے جو نزدیک بجاہ و حشم آیا
پُھرتی سے چڑھے پانون کابون مین جمایا
رخصت ہوے جب اکبر و عباس جری سے
جولان کیا شبدیز عجب جلوہ گری سے
۳۳
کس جاہ و حشم سے سوے مقتل ہوے راہی
تھی چہرۂ انور سے عیان شوکت شاہی
غل تھا کہ اب آئی صف اعدا پہ تباہی
رُعبِ حسنی دیتا ہے جرأت کی گواہی
اُڑنے مین اسی اسپ کو ہے فوق ہُما پر
لو دیکھ لو اورنگ سلیمان ہے ہوا پر
۳۴
مطلع
ہان ساقیٔ مہوش مئے فردوس پلا دے
آئینہ خاطر نہ مکدّر ہو جلا دے
ہے جس سے مجھے عشق لی اُسکی دلا دے
اقلیم سخن زور طبیعت سے پلا دے
تھرائین ۔۔۔۔۔۔۔۔۔۔۔۔۔۔۔۔۔۔۔۔ ہو رعشہ جسدون مین
۔۔۔۔۔۔۔۔۔۔۔۔۔۔ ہو مرا ملک فصاحت کی حدون مین
۳۵
وہ مصحف رخسار وہ چہرے کی لطافت
۔۔۔۔۔۔۔۔ بھی مقربین کہ یہ ہے نور کی صورت
۔۔۔۔۔۔۔۔۔۔ کہون قامت کو تو آجائے قیامت
وہ نخل ۔۔۔۔۔۔۔۔۔۔۔ شجر باغ رسالت
۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔ 
بس کھینچ کے نقشہ یہ قلم روک لیا
۳۶
کیا زلف سا چہرے پہ بل کھاتی ہے دیکھو
ناگن گل رخسار پہ لہراتی ہے دیکھو
تصویر ان آنکھون کی کھنچی جاتی ہے دیکھو
لو قدرت اللہ نظر آتی ہے دیکھو
اس چشم مین پتلی سے عجب ۔۔۔۔۔۔۔
پلکین یہ نہین نور کی چلمن مین ۔۔۔۔۔۔۔
۳۷
بروے خمدار وہ پیشانیٔ صفدر
خم دو مہ نو ہو گئے اک ماہ کے اوپر
بینی ہے اگر شمع تو کعبہ رُخ انور
دندان دُر شہوار دہن معدن گوہر
سبب ذقن یا ثمر خلد برین ہے
۔۔۔۔۔۔۔۔ اس لب جان بخش سے خوشرنگ نہین ہے
۳۸
۔۔۔۔۔ کو کہا شمع تو مضمون نہین روشن
کیا خوب کہان شمع کہان چاند سی گردن
وہ سینۂ شفاف جو ہو نور کا مسکن
اندھیر ہے نیزون سے ہون اُس صدر مین روزن
۔۔۔۔۔ ہے جہان ہاتھ جو قبضہ پہ دھرا ہے
۔۔۔۔۔ بازوؤن مین زور یداللہ بھرا ہے
۳۹
۔۔۔۔۔۔۔ ستم آئے جو لشکر سے برابر
بپھرا اسد اللہ کی صورت وہ غضنفر
روباہ بڑھے چوب لگی طبل وغا پر
قبضہ پہ ادھر ہاتھ پڑا ہوگیا محشر
۔۔۔۔۔ مین نہ شمشیر شر روم کو کل آئی
ناگن تھی کہ بانبی سے تڑپ کر نکل آئی
۴۰
ہر دم یہ کیے دیدۂ جوہر سے اشارے
یہ لشکر شر آج ہے قبضے مین ہمارے
آئے جو مرے گھاٹ پہ ہو گو کنارے
خون پی لون گلے مل کے اگر دم کوئی مارے
پروانۂ جانسوز چراغ حسنی ہون
جوہر مرے زیور مین دولھن سی مین بنی ہون
۴۱
ہر شامیٔ غدار سے رکھتی تھی جو وہ بیر
آمادۂ شر تیغ تھی جانون کی نہ تھی خیر
جاتا تھا صفین پھاند کے شبد بز فلک شیر
جب سن سے اوڑا جم کے تو حیران ہوے طیر
ہمراہ رہے اُسکے ہوا کو یہ ہوس ہے
کیونکر نہ پری ہو بنے قاسم کا فرس ہے
۴۲
وہ یال وہ سُم اُسکے ہلال و مہ انور
وہ زین و رکابین وہ لجام اُسکی وہ پاکھر
وہ چاند سی گردن وہ چمکتا ہوا زیور
وہ جھوم کے چلنا کہ فدا دل رہین جسپر
پا بوسیٔ رفتار کی حُورون کو ہوس ہے
صرصر سے سِوا تند روانی مین فرس ہے
۴۳
کچھ دیو سے بھی جنکے زیادہ تھے تن و توش
اُنکو بھی یہ ڈر تھا کہ ہوے جاتے تھے روپوش
تھے لاکھ وہ مرے خوارمئے کفر سے مدہوش
آیا نہ مگر ایک تنک ظرف کو کچھ ہوش
کمزور تھے سب گیو پہ انبوہ بڑا تھا
سر سیف پہ ٹیکے ہوے ارزق بھی کھڑا تھا
۴۴
تھے چار پسر اُسکے بڑے نامی و خود سر
ایک ایک تھا سو سو قدر انداز کا افسر
لشکر کے پس پشت صفین اپنی جما کر
تھے محو تماشائے زد و کشت ستمگر
ایک ایک جوان دیو سیہ پیل دمان تھا
ارزق کے بھی اسپِ دو رکابا تہِ ران تھا
۴۵
گاڑے ہوے نیزے کو زمین پر وہ ستمگار
پہنے ہوے چار آئینہ و خود سیہ کار
لٹکی تھی پس پشتِ سپر دوش پہ تلوار
کاندھے پہ کمان ہاتھ مین تھا گرز گر انبار
جام مئے نخوت سے شقی جھوم کے زین پر
کرتا تھا تبسم سے نظر لشکر کین پر
۴۶
کہتا تھا یہ بیٹون کو سُںاکر وہ بدافعال
دیکھو تو ہے اک طفل سے اس فوج کا کیا حال
لشکر تہہ و بالا ہے صفین ہو گئین پامال
۔۔۔۔۔۔ تھے اسی دل پہ یہ دل شیر کی تمثال
کیا ہوگئے وہ ظلم شعار اب نہین بڑھے
پیدل کا تو کیا ذکر سوار اب نہین بڑھے
۴۷
دو روز سے جو طفل رہے پیاس سے مضطر
اُسکی ہے یہ دہشت کہ دیا جاتا ہے لشکر
کیا ہو گیا اس فوج کو مین دل مین ہون ششدر
تم مین کوئی ایسا ہے جو یہ جنگ کرے سر
ہان بہر وغا آج اگر جاؤ تو جانون
اس طفل کا سر کاٹ کے لئے آؤ تو جانون
۴۸
بولے وہ شقی چاہیئے ہے آپ کا اقبال
ہم جائینگے اس شیر سے لڑنے کو بہرحال
شیطان کی طرح پھول گیا اور وہ دجال
بڑھ کر پسر سعد سے بولا وہ بدافعال
کیا حال ترے لشکر سرہنگ کا اب ہے
لے دیکھ یہ لڑتے ہین مزا جنگ کا اب ہے
۴۹
بولا یہ تبسُّم وہ شقی سُنکے گفتار
ہان سچ ہے یہ چارون ہین جری جنگ پہ تیار
آخر ترے بیٹے ہین نہ کیونکر ہون نمودار
پر مصلحتاً کہتا ہون یون چار سے پیکار
ہمراہ رہے تو کہ قوی انکا جگر ہو
بیٹے جو کرین جنگ تو پشتی پہ پدر ہو
۵۰
ہر چند یہ چارون ہین فن جنگ سے آگاہ
انکا نہین ہمسر کوئی اس فوج مین واللہ
دو روز سے لب تشنہ ہے وہ قاسم ذیجاہ
لیکن مجھے یاد آگئی جنگ اسداللہ
لشکر کو کیا پست اسی کا یہ جگر ہے
کس طرح نہو شیر کہ شیرون کا پسر ہے
۵۱
کرتا رہا پہلے تو شش و پنج وہ مکار
تادیر جھکائے رہا سر فکر مین غدار
سوجھا نہ کوئی مکر تو آخر ہوا تاجار
بیٹون کو لیا ساتھ بڑھا ظالم خونخوار
غصہ مین ہر اک پانیٔ بیداد بھرا تھا
تھے بیچ مین وہ گرد سوارون کا پڑا تھا
۵۲
کرکیٹ بڑھے چوب لگی طبل پہ اکبار
قرنا جو پھُکی گونج گیا گنبد دہار
شہنا نے صدا دی کہ چلے اب طرف نار
پیوند زمین ہوتے ہین دم بھر مین
۔۔۔۔۔۔۔۔۔۔۔۔ ظالم و خونخوار لعین پر
اک ضرب دو دستی جو پڑی چار لعین پر
۵۳
اسطرح ۔۔۔۔۔۔۔۔۔۔۔ سامان سے جب آئے وہ جفاکار
اکبر سے یہ فرمانے لگے سید ابرار
۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔
رن مین ہے اکیلا حسن ۔۔۔۔۔۔۔۔۔۔۔۔۔
۔۔۔۔۔۔ ہے بڑا ارزق بانیٔ حسد کو
پیارے مرے جاؤ بنے قاسم کی مدد کو
۵۴
جب یہ سخن یاس شہہ دین نے سُنائے
بل پڑ گیا ہے ۔۔۔۔۔۔۔۔۔۔۔۔۔۔۔۔۔۔۔۔ کے جائے
۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔
گھوڑے کو اٹھا کر علی اکبر ۔۔۔۔۔۔۔۔۔۔۔۔۔۔۔۔
قاسم کو صدا دی کہ خبردار برادر
مکاّر ہہ غدار ہین ہشیار برادر
۵۵
کی عرض کی تکلیف ہوئی آپ کو بھیا
آتے ہین تو جائینگے کہان یہ ستم آرا
للکار کے پھر ارزق شامی سے یہ پوچھا
نامرد بتا ہمکو ارادہ ہے ترا کیا
کس طرح سے یہ لخت جگر تیرے لڑینگے
تو پہلے لڑیگا کہ پسر ترے لڑینگے
۵۶
کہنے لگا نخوت سے وہ مغرور و ستمگار
چارون مرے بیٹے ہین فنِ جنگ مین ہشیار
روئین تن و زور آور و جانباز و جگر دار
لشکر شکن و شیر دل و سرکش و خونخوار
مشہور ہین یہ شہرۂ آفاق جہان مین
مشتاق ہین گرز و تبر و تیر و سنان مین
۵۷
چھوٹے نے کہا مجھسے اگر کیجیے ارشاد
شق گرز سے کرتا ہون سر قاسم ناشاد
اُسنے کہا بہتر تو چلا بانیٔ بیداد
تانے ہوے تھا گرز گر انبار کو جلاّد
غصہ مین ہو جب شیر تو کس طرح کل آئے
نوشاہ بھی بڑھ کر پئے جنگ و جدل آئے
۵۸
لایا سر قاسم پہ جو وہ گرز گر انبار
نوشاہ نے پُھرتی سے لیا گرز کو اکبار
جھٹکا جو دیا ٹوٹ گیا دست ستمگار
قاسم نے اُسی گرز سے سرکش پہ کیا وار
دل ہل گیا دو ہو گیا سر دشمن دین کا
راکب مع مرکب ہوا پیوند زمین کا
۵۹
غصہ پسرِ ثانیٔ مردود کو آیا
غم بھائی کا تھا جوش سوا خون نے کھایا
فولادی تبر ہاتھ مین ظالم نے اوٹھایا
نامرد نے اچھا ہنر جنگ دکھایا
روباہ نہ سربر ہوا شپر کے پسر سے
سر اُسکا جدا کر دیا بس اُسکے تبر سے
۶۰
جب دو پسر ارزق شامی ہوے فی النار
ثالث کو جلال آیا بڑھا کھینچ کے تلوار
آفت کی لڑائی ہوئی سن سن جو چلے وار
ہر ضرب پہ دیتا تھا صدا ارزق غدار
پُھرتی سے چلے ہاتھ خبرداری سے لڑنا
یہ معرکۂ تیغ ہے ہشیاری سے لڑنا
۶۱
آنکھ اُسکی جھپکنے جو لگی تیغ کے ڈر سے
کچھ بن نہ پڑی جنگ مین اس بانیٔ شر سے
چاہا کہ رُکے شیر کی تلوار سپر سے
ہان سچ ہے قضا آئے تو ٹلتی نہین سر سے
اک ضرب پڑی ایسی دو تا ہو گیا ظالم
کاٹی جو کمر زین سے جدا ہو گیا ظالم
۶۲
جب تین جگر بندون پہ یون آئی تباہی
چھائی ہوئی تھی چشم مین ارزق کے سیاہی
روتا تھا جو مردود تو ہنستے تھے سپاہی
چوتھے نے بھی لڑنے کی رضا باپ سے پائی
غصّہ سے لعین ہونٹ چباتا ہوا آیا
نیزے کو ستمگار ہلاتا ہوا آیا
۶۳
نوشاہ کے نزدیک جو آیا وہ ستمگر
بھالے کو سنبھالا بنے قاسم نے بھی بڑھ کر
کہتے تھے یہ ہر طعن پہ ہمشکل پیمبرؐ
شاباش ہے احسنت ہے اے جان برادر
ہر چوٹ پہ خفت سے کٹا جاتا ہے سرکش
سینے پہ سنان رکھدو ہٹا جاتا ہے سرکش
۶۴
قاسم نے اشارا علی اکبر کا جو پایا
رانون مین ذرا اور تگاور کو دبایا
آپوہنچی اجل زد پہ وہ خونخوار جو آیا
سینے پہ سنان مار کے بس زین سے اُٹھایا
اونچا کیا دے دے کے تکان اور لعین کو
ارزق کی طرف پھیک دیا دشمن دین کو
۶۵
خولی نے کہا ارزق شامی سے کہ دیکھا
کہتے تھے نہ ہم تجھسے کہ ہے شیر یہ لڑکا
بیٹون کو تو کھویا اب ارادہ ہے ترا کیا
ہٹتا ہے تو چل فوج مین لڑنا ہے تو بڑھ جا
غیرت کی ہے جا افسر فوج آگے کھڑے ہین
اس واسطے کہتا ہون ترے نام بڑے ہین
۶۶
بربادیٔ نوشاہ اگر تونے نہ چاہی
آجائے گی اس فوج کے بیڑے پہ تباہی
چورنگ ہوے چار پسر صورت ماہی
بدلا نہین تو لیتا ہے کیسا ہے سپاہی
دلبند جو تیرے تھے وہ پیوند زمین ہین
کیا زیست کا اب لطف کہ فرزند نہین ہین
۶۷
خولی نے جو کی ارزق شامی سے یہ تقریر
سمجھا کہ سرکنا نہین ممکن کسی تدبیر
نیزے کو لیا ہاتھ مین دیکھا سوے شمشیر
روباہ بڑھا آگے ہوئی موت گلوگیر
دشمن جو وہ تھا سروریاض حسنی کا
رخ سینے کی جانب کیا نیزے کی انی کا
۶۸
قربان جگر وادیٔ نوشاہ دلاور
کاوے پہ لگایا فرس آئینہ پیکر
دی چھوٹے سے نیزے کو تکان ہاتھ کو چکر
ہر طعن پہ کرتے تھے مدد حیدر صفدر
تھا دیو مگر جلان پہ سرکش کے بنی تھی
زخمی کبھی شانہ کبھی سینے پہ آنی تھی
۶۹
مردود سپر روک کے جھچکا جو کئی بار
نوشاہ نے پُھرتی سے وہین کھینچ لی تلوار
گردش ہوئی چھوٹی سی کلائی کو چلا وار
پنجہ سے قلم ہوکے گرا نیزۂ خونخوار
کیا جنگ کرے جیتے ہی جی مر گیا ظالم
کوتاہ ہوا دست ستم ڈر گیا ظالم
۷۰
نیزہ ہوا بیکار جو اُس بانیٔ شر کا
دل ہل گیا آنکھون سے بہا خون جگر کا
قاسم نے صدا دی نہ قدم کھیت سے سرکا
غیظ آگیا پھر اُسنے کیا وار تبر کا
کیا ہوتا ہے پہلے ہی سر کبر فرو تھا
آئی جو ادھر تیغ تبر بیچ سے دو تھا
۷۱
جھنجھلا کے لیا گرز گران بار شقی نے
بہکے ہوے دوچار کیے وار شقی نے
پایا جو اُسے وار مین بیکار شقی نے
کاندھے سے کمان کھینچ لی غدار شقی نے
غصہ مین جو تولے ہوے یہ تیغ دودم تھے
اُڑتے بھی نہ پایا کہ پر تیر قلم تھے
۷۲
حربے ہوے بیکار اسی طرح جو سارے
ہاتھ اپنے کبھی کاٹے کبھی زانو پہ مارے
چل سوے جہنم ملک الموت پکارے
اب تیرے لیے بڑھتے ہین دوزخ کے شرارے
گرمی ہے غضب شعلۂ شمشیر دودم مین
اب کیا ہے جلا چاہتا ہے تو کوئی دم مین
۷۳
چاہا تھا فراری ہو لعین جان بچا کر
پر تھم گیا قاسم نے جو روکا اُسے جاکر
مکار نے فطرت سے جگہ گھات کی پاکر
پھینکی سر ضیغم ہپ کمند اپنی اوٹھا کر
روباہ اسیر آپ تھا حلقے مین اجل کے
پھندے جو کٹے رہ گیا وہ ہاتھ کو مل کے
۷۴
مطلع
اے تیغ زبان معرکۂ جنگ مین کد کر
اے نیزۂ سر تیز علم تا بہ ابد کر
اے قوت دست اسداللہ مدد کر
اے شیر حسن وار کو روباہ کے ردّ کر
ہے وقت زد و کشت ستمگار بڑھا ہے
پھر ہاتھ مین وہ تول کے تلوار بڑھا ہے
۷۵
ہے دونو طرف جنگ مین کوشش جو برابر
بڑھتا ہے کبھی وہ تو کبھی دلبر شپر
آجاتی ہے نوشاہ کی تلوار جو سر پر
ہٹ جاتا ہے چہرے پہ سپر روک کے خود سر
تھرّاتا ہے تن فرق شجاعت مین پڑا ہے
باقی نہین دم نام کو نامرد کھڑا ہے
۷۶
تلوارین دو جانب سے جو چل جاتی ہین سَن سَن
بچلی کی طرح پھرتے ہین سمٹے ہوے توسن
اس شیر کے نعرون سے ادھر گونجتا ہے رن
چنگھاڑتا ہے دیو کی صورت وہ قوی تن
آنکھون مین چکا چوند ہے تلوارون کی ضو سے
جنبش ہے زمین کو فرسون کی تک و دو سے
۷۷
کرکیٹ بڑھانے کو دل اُس دیو کا ہنربار
کہتے ہین کہ کیا کہنا ہے اب پڑ گئی تلوار
فرماتے ہین قاسم سے یہ عباس علمدار
اب دیر مناسب نہین پُھرتی سے چلے وار
دہشت سے شقی ہٹتا ہے گھوڑے کو بڑھا دو
ہان جان عم اک ضرب مین دو کرکے گرا دو
۷۸
عباس علمدار نے جسدم یہ سُنایا
روباہ کے سر پر وہ اسد غیظ مین آیا
گو ڈھال سے چہرے کو سیہ رو نے چھپایا
لیکن نہ مفر تیغ شرر بار سے پایا
دو کرکے سر و صدر لعین کاٹ کے زین کو
بجلی کی طرح گر کے کیا چاک زمین کو
۷۹
ضیغم نے کیا جھوم کے تکبیر کا نعرا
لشکر کو تلاطم ہوا بھاگے ستم آرا
تن کر پسر سعد کو قاسم نے پکارا
جس پر تجھے غرّہ تھا اُسی دیو کو مارا
لاش آکے اوٹھا قتل کیا دشمن دین کو
اوبانیِٔ شر بھیج کسی اور لعین کو
۸۰
یہ کہکے بڑھے رن کی طرف قاسم دلگیر
نرغہ ہوا آفت کا چلے پھر تیر و تبر
طاقت نہین قاسم کا بھی اب حال ہے تغیئر
نیزہ کہین لگتا ہے بدن پر کہین شمشیر
تیرون سے مشک تن نوشاہ ہوا ہے
آمادۂ شر لشکر روباہ ہوا ہے
۸۱
چلنے سے فرس رُکتا ہے گھیرے ہین کفار جو
زخمی ہے کلائی پہ چلی جاتی ہے تلوار
گھبراتے ہین پڑ جاتی ہے تیرون کی جو بوچھار
سر شق ہے لگاتے ہین لعین گرز گر انبار
پیہم صف دشمن سے جو ناوک فگنی ہے
دم رُک گیا اب جان یہ دولھا کے بنی ہے
۸۲
کرتی ہے عروس اجل آکے اشارے
مشتاق ہون مین اے حسن پاک کے پیارے
اب چلیے جنان کیجیے حورون کے نظارے
شیر ہین بہت دیر سے مشتاق تمھارے
اس دھوپ مین جنت کی ہوا کھایئے چلکر
سہرا بندھا دادی کو بھی دکھلایئے چلکر
۸۳
نوشاہ بڑھے جاتے ہین سن سن کے یہ تقریر
نیزے کبھی پڑتے ہین کبھی تیغ کبھی تیر
گھیرے ہوے ہے چار طرف لشکر بے پیر
تشویش مین ہین خیمہ کے در پر شہہ دلگیر
کہتے ہین قلق ہے دل بیتاب کے اوپر
کیا گذری حسن کے گل شاداب کے اوپر
۸۴
یہ ذکر یہان تھا کہ گرے گھوڑے سے شاہ نو
کھینچے ہوے تیغون کو بڑھے شاہ نو
آواز یہ دی شہ کو کہ اے ابن یداللہ
ہم کرتے ہین پامال تنِ قاسم ذیجاہ
لڑتا تھا بڑی دیر سے جو فوج گران سے
کرتا ہے سفر وہ گل تر باغ جہان سے
۸۵
آواز یہ سُنکر علی اکبر نے پکارا
نوشاہ کو مولا ستم ایجادون نے مارا
یہ سُنکے نہ حضرت کو رہا صبر کا یارا
سر پیٹ کے چلائے کہ ہے ہے مرا پیارا
سچ ہے یہ قلق کیا دل صد چاک سے اوٹھے
روتے ہوے شاہِ شہدا خاک سے اوٹھے
۸۶
عباس و علی اکبر و شاہنشہ صفدر
کھینچے ہوے ۔۔۔۔۔۔ بڑھے جانب لشکر
بھاگے جو عدو خوف سے باگون ۔۔۔۔۔۔۔۔۔۔۔۔۔۔
پامال ہوا ہاے غضب لاشہ اکبر
روتے ہوے مولا تن صد پاش پہ پہنچے 
باقی تھا نہ دم جب شہہ دین لاش پہ پہنچے
۸۷
چلانے لگے پیٹ کے سر سید ذیجاہ
راہی سوے جنت ہوے دیکھی نہ مری راہ
عباس نے کی عرض کہ اے فاطمہ کے ماہ
باہر نکل آئے نہ کہین مادر نوشاہ
یہ ماں کا ہے دل جان لگی ہوگی پسر مین
لیلیجیے بس اب لاشۂ نوشاہ کو گھر مین
۸۸
پھیلائی ردا سرور والا نے زمین پر
۔۔۔۔۔۔ نے رکھا لاش کے ٹکڑون کو برابر
عباس علمدار نے لی دوش پہ چادر
فضہ نے صدا دور کے دی خیمہ کے اندر
۔۔۔۔۔۔۔۔۔۔۔ ہے ہے شق جان مری باقی ہے لوگو
۔۔۔۔۔۔۔۔۔۔۔۔ کی برات آئی ہے لوگو
۸۹
۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔
۔۔۔۔۔۔ کو لٹانے لگے عباس علمدار
ان نے کہا سر پیٹ کے ہے ہے مرے دلدار
پامال ہوا گھوڑون کی ۔۔۔۔۔۔۔۔۔۔۔۔۔۔۔۔
کی کس طرح اب اُس غنچہ کو
دنیا سے گئے چھوڑ کے اک شب کی دولھن کو
۹۰
بانو نے کہا لاش پہ لے آؤ دولھہ کو
اب شرم سے کیا فائدہ سمجھاؤ دولھن کو
دولھا کا جو کچھ حال ہے ۔۔۔۔۔۔۔۔۔۔۔۔۔۔۔۔۔۔۔۔۔۔۔۔
جوڑا کوئی رنڈسالے کا پہناؤ دولھن کو
صف ماتمی بچھوا کے مسند تو اُٹھاؤ
اے صاحبو نتھ ناک سے کبرا کے بڑھاؤ
۹۱
بس ڈال کے اُجلی سی ردا فرق کے اوپر
کپڑا کو اُٹھا لائین وہان زینب مضطر
دیکھا نہ گیا اُٹھ گئے باہر شہہ صفدر
سر پیٹ کے بانو نے کہا اے مہہ انور
لاشے پہ نہ روئین یہ تمھین دھیان نہ رہ جائے
لوبین کرو پھر کوئی ارمان نہ رہ جائے۔
۹۲
گھونگھٹ کو ہٹا کر نئی بیوہ یہ پکاری
کُھلتا نہین کیون اہلحرم کرتے ہین زاری
ہے قصد کہان جائے گی کس سمت سواری
لے لو مجھے ہمراہ کہ لونڈی ہون تھمہاری
رحم اوسپہ مناسب ہے جو پابند جفا ہو
قربان گئی تمتو بڑے اہل وفا ہو
۹۳
صاحب بس اب اُٹھو کہ میں تنہا شہہ والا
یہ نیند ہے کیسی کہ نہین ہوش کچھ اپنا
ہے ہے مجھے اسوقت دکھائی نہین دیتا
یہ بدھیان زخمون کی ہین یا پھولون کا گہنا
سب رخت بدن خون سے یون لال ہوا ہے
ہے ہے مرے والی کا یہ کیا حال ہوا ہے
۹۴
صاحب مرے مجکو نہ دغا دیکے سدھارو
کچھ درد جدائی کی دوا دیکے سدھارو
تسکین مجھے اے مہر لقا دیکے سدھارو
اس منزل اولی کا پتا دیکے سدھارو
کہہ دیجیے مدفن کی جو تجویز کہین ہو
والی ہو جہان دفن یہ لونڈی بھی وہین ہو
۹۵
ہے ہے نہین آتا مجھے آرام کہو کچھ
بیتاب ہون اے قاسم گلفام کہو کچھ
سینے مین طپان ہے دل ناکام کہو کچھ
اس روز کی پہلی ہے مجھے شام کہو کچھ
درد غم ہجران مین بسر ہوتی ہے کیونکر
دیکھو شب فرقت مین سحر ہوتی ہے کیونکر
۹۶
مجبور ہون مین بیکس و محتاج کرون کیا
اس بَن مین لٹا ہاے مرا راج کرون کیا
بتلاؤ تو کچھ اے مرے سرتاج کرون کیا
کل عقد ہوا رانڈ ہوئی آج کرون کیا
اسطرح کی شادی کوئی کم ہوگی جہان مین
ہم قید مین صاحب رہین گلزار جنان مین
۹۷
یہ کہکے لگی نوچنے بالون کو وہ ناچار
غش کھا کے گری لاشۂ قاسم پہ کئی بار
سر پیٹتے باہر سے جو آئے شہہ ابرار
لاشے کو اُٹھا لے گئے عباس علمدار
اُس گل کو شہادت کے گلستان مین لٹایا
نوشاہ کو بھی گنج شہیدان مین لٹایا
۹۸
خاموش انیسؔ اب کہ نہین طاقت گفتار
تحسین کا ہے غل روتے ہین مولا کے عزاوار
ہر وقت مددگار رہین سید ابرار
یہ نظم مسلسل ہے کہ سلکِ دُر شہوار
ہر بیت پہ گھر خلد مین رضوان سے ملے گا
اجر اسکا تجھے قاسم ذیشان سے ملے گا

رباعی
ڈھونڈھون تو نہ صورت بحالی نکلے
کیا ورطۂ غم سے طبع عالی نکلے
سو بار بھرون تو شور بخت ایسا ہون
دریا سے مرا جام بھی خالی نکلے

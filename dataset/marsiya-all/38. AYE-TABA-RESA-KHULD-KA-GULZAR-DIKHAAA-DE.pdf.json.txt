جلد ششم
مرثیہ میر انیس


۱
اے طبع رسا خلد کا گلزار دکھا دے
اے باغ سخن گلشن بے خار دکھا دے
اے شمع زبان لمعۂ انوار دکھا دے
اے حسن بیان خوبی گفتار دکھا دے
لرزان ہے قدم خامۂ اعجاز رقم کا
ہان تیغ زبان کام تو کر آج قلم کا
۲
پانی کو بھی حٰرت ہو وہ نقشہ نظر آئے
بہتا ہوا اک نور کا دریا نظر آئے
اللہ کی قدرت کا تماشا نظر آئے
پتھر بھی ہر اک طور تجلّا نظر آئے
مہتاب تو کیا ہے رُخ خورشید بھی فق ہو
جو بند ہو تفسیر حسینی کا ورق ہو
۳
ہے رتبۂ مدح چمن فاطمہ عالی
ہان باندھ تو گلدستۂ مضمون خیالی
ہر مصرعۂ شاداب ہو اک پھول کی ڈالی
نقطون سے بھی غنچے ہون نزاکت سے نہ خالی
لبریز لطافت سے ہو رنگین سخن ایسا
رضوان بھی پکارے نہین دیکھا چمن ایسا
۴
خاموش زبان دعویٰ لیجا نہین اچھا
ہو جسمین تکبر سخن ایسا نہین اچھا
بس بس یہ غرور اور یہ دعوا نہین اچھا
آپ اپنی ثنا واہ یہ شیوا نہین اچھا
کم مایہ کمال اپنا جتا دیتا ہے اکثر
جو ظرف کہ خالی ہو صدا دیتا ہے اکثر
۵
خورشید کو کچھ حاجت زیور نہین زنہار
پھولون پہ کوئی عطر لگائے تو ہے بیکار
اعلیٰ ہوا اگر جنس تو کیا حاجت اظہار
خود مشک ہو خوشبو نہ کہ خوشبو کے عطار
جو بد ہے سو بد ہے جو نکو ہے سو نکو ہے
چھپنے کی نہین آپ اگر عُود مین بُو ہے
۶
انسان کے لیے عجز یہی لازم ہے بہرکیف
ہے خانۂ دنیا مین ہر اک پیر و جوان ضیف
گر صاحب جوہر نہ چلے جھک کے تو صد حیف
خارج ہے اصالت سے وہ کسی پہ نہین جو سیف
آفاق مین یون فیض نگین عام نہ ہوتا
ہوتا نہ فروتن تو کبھی نام نہ ہوتا
۷
یارب مری فریاد مین تاثیر عطا کر
بلبل بھی پھڑک جاے وہ تقریر عطا کر
دولت کے عوض فقر کی جاگیر عطا کر
توفیق ثنا خوانیِ شپیر عطا کر
دعویٰ نہ سخن کا ہے نہ اعجاز بیان ہون
تو عالم و دانا ہے کہ مین ہیچدان ہون
۸
اے باعث ایجاد و جہان وقت مدد ہے
اے منتظمِ کون و مکان وقت مدد ہے
اے خضر رہِ گم شدہ گان وقت مدد ہے
اے دار رسن پیر و جوان وقت مدد ہے
چلنا ہے دم تیغ و دوم پر کوئی دم کو
یون ہاتھ پکڑ لے کہ نہ لغزش ہو قدم کو
۹
اے قبلۂ کونین اعانت کی طلب ہے
اے ہادیٔ دارین اعانت کی طلب ہے
اے بحر عطا ہمت و رحمت کی طلب ہے
اے نین عطا نور بصیرت کی طلب ہے
مقبول ہے وہ تو جسے منظور کرے گا
اس ذرّہ کو خورشید ترا نور کرے گا
۱۰
اے ساقیٔ کوثر مئے فردوس عطا کر
اے عیسیٰ دوران مرض دلکی دوا کر
اے دست خدا قلب مکدر کو صفا کر
اے نورِ حق آئینۂ خاطر کو جِلا کر
سستی مین نہ فکر خرود ہوش کرون مین
کیفیت دنیا کو فراموش کرون مین
۱۱
اندیشہ توصیف شہنشاہ امم ہو
زانونپہ سر فکر ہے سجدے مین قلم ہے
یہ راہ ہے باریک کہ لغزش مین قدم ہے
اے دست زبردست خدا قوت کرم ہے
خامہ سے نہ کچھ طبع خداداد سے ہوگا
یہ مرحلہ طے آپ کی امداد سے ہوگا
۱۲
بلبل سے کبھی وصف گل تر نہین ممکن
آئینہ سے اوصاف سکینہؑ نہین ممکن
ذرّے سے ثنائے شہ خاور نہین ممکن
جبریل سے تعریف پیمبر نہین ممکن
مقدور کسے شیر الٰہی کی ثنا کا
ہو سکتا ہے بندے سے کہین شکر خدا کا
۱۳
اے خضر بیابان سخن راہ بری کر
اے نیّر تابان خرد جلوہ گری کر
اے درد عطارت درد جگری کر
اے خوف الٰہی مجھے عصیانسے بری کر
بندون مین لکھا جاؤن امام ازلی کے
آزاد ہون صدقے سے حسین ابن علی کے
۱۴
۔۔۔۔۔۔ کو نہین بار یہ دریا ہے کسکا
شرمندہ ہے فردوس یہ گلزار ہے کسکا
سب جنس شفاعت ہے یہ بازار ہے کسکا
خود بکتا ہے یوسف یہ خریدار ہے کسکا
ملتی ہے کہان ہفت متاع حسن ایسی
دیکھی نہین انجم نے کبھی انجمن ایسی
۱۵
ہے عرش جہان فرش یہ کاشانہ ہے کسکا
ہر سو ہے تجلی یہ جلو خانہ ہے کس کا
جلتا ہے دلِ شمع یہ افسانہ ہے کسکا
برگشتہ ہے خورشید یہ پروانہ ہے کسکا
روشن ہے مکان جلوۂ نور ازلی ہے
ہان بزم صدائے حسین ابن علی ہے
۱۶
کیا اوج ہے کیا رتبہ ہے اس بزم عزا کا
غل عرش سے ہے فرش تلک صل علا کا
مشتاق ہے فردوس برین یہان کی فضا کا
پانی مین بھی ہے یان کے مزا آب بقا کا
دربار معلا ہے ولی ابن ولی کا
جاری ہے یہ سب فیض حسین ابن علی کا
۱۷
مجلس کا خوشا نور زہے محفلِ عالی
حیدر کے محبون سے کوئی جا نہین خالی
عاشق ہین سب اُسکے جو ہے کونین کا والی
اثنا عشری پنجتنی شیعۂ فالی
ششدر ہون نکیون خرچ عجب جلوہ گری ہے
یہ بزم عزا آج ستارون سے بھری ہے
۱۸
اللہ رے رتبہ یہ ملک ہے کہ زمین ہے
ہے عرش مکان جسکا وہ آج اسمین مکین ہے
جو دل ہے سو وابستۂ لطف شہ دین ہے
مجلس ہے کہ گلدستۂ فردوس برین ہے
یہ حسن یہ رتبہ کسی محفل کو ملا ہے
ان پھولون کے قربان عجب باغ کھلا ہے
۱۹
یارب چمن نظم کو گلزارِ ارم کر
اے ابر کرم خشک زراعت پہ کرم کر
تو فیض کا مبدا ہے توجہ کوئی دم کر
گمنام کو اعجاز بیانون مین رقم کر
جب تک یہ چمک مہر کے پرتو سے بنجائے
اقلیم سخن میرے قلمرو سے بنجائے
۲۰
ہر باغ مین چشمے ہین ترے فیض کے جاری
بلبل کی زبان پر ہے ترے شکر گذاری
ہر نخل بردمند ہے یا حضرت باری
پھل ہمکو بھی مل جائے ریاضت کا ہماری
وہ گل ہون عنایت چمن طبع نکو کو
بلبل نے بھی سونگھا نہو جن پھولون کی بُو کو
۲۱
غواص طبیعت کو عطا کردہ لُآلی
ہو جنکی جگہ تاج سر عرش پہ خالی
ایک ایک لڑی نظم ثریا سے ہو عالی
عالم کی نگاہون سے گرے قطب شمالی
سب ہون در یکتا نہ علاقہ ہو کسی سے 
نذر اونکے یہ ہونگے جنھین رشتہ ہے نبی سے
۲۲
بھر دے دُر مقصود سے اس دُرج وہان کو
دریاے معانی سے بڑھا طبع روان کو
آگاہ کر انداز تکلم سے زبان کو
عاشق ہو فصاحت بھی وہ دے حُسن بیان کو
تحسین کا سموات سے غل تابہ سمک ہو
ہر گوش بنے کان ملاحت وہ نمک ہو
۲۳
تعریف مین چشمے کو سمندر سے ملا دون
قطرہ کو جو دون آب تو گوہر سے ملا دون
ذرّے کی چمک مہر منور سے ملا دون
خارون کو نزاکت مین گل تر سے ملا دون
گلدستہ معنی کو نئے ڈھنگ سے باندھون
اک پھول کا مضمون ہو تو سو رنگ سے باندھون
۲۴
گر بزم کی جانب ہو تو توجہ دم تحریر
کھنچ جائے ابھی گلشن فردوس کی تصویر
دیکھے دکھی صحبت انجم فلک پیر
ہو جاے ہوا بزم سلیمان کی بھی توقیر
یون تخت حسینان معانی اوتر آئے
ہر چشم کو پریون کا اکھاڑا نظر آئے
۲۵
وہ فرش ہو اس بزم ارم رشک مین نایاب
ہو جس کی سفیدی سے خجل چادر مہتاب
دل عرش کا لوٹے کہ یہ راحت کا ہے اسباب
مخمل کو بھی حسرت ہو کہ مین اسپہ کرون خواب
آئینون سے ہو چار طرف نور کا جلوا
دکھلاے ہر اک شمع رخ حور کا جلوا
۲۶
ساقی کے کرم سے ہو وہ دور اور وہ چلین جام
جسمین عوض نشہ ہو کیفیت انجام
ہر مست فراموش کرے گردش آیام
صوفی کی زبان بھی نہ ہے فیض سے کا نام
ہان بادہ کشو پوچھ لو میخانہ نشین سے
کوثر کی یہ موج آگئی ہے خلد برین سے
۲۷
آؤن طرف رزم ابھی چھوڑ کے گر بزم
خیبر کی خبر لائے مری طبع اوالعزم
قطع سر اعدا کا ارادہ ہو جو بالجزم
دکھلاے یہین سب کو زبان معرکۂ رزم
جل جائین عدو آگ بھڑکتی نظر آئے
تلوار پہ تلوار چمکتی نظر آئے
۲۸
مصرع ہون صف آرا صفت لشکر جرار
الفاظ کی تیزی کو نہ پہونچے کوئی تلوار
لفظ ہون جو ڈھالین تو الف خنجر خونخوار
بد آگے بڑھین برچھیون کو تولکے ہربار
غل ہو کبھی یون فوج کو لڑتے نہین دیکھا
مقتل مین ان ایسا کبھی پڑتے نہین دیکھا
۲۹
ہو ایک زبان ۔۔۔۔۔۔ سے تامسکن ماہی
عالم کو دکھا دے بُرش سیف الٰہی
جرأت کا دھنی تو ہے یہ چلائین سپاہی
لاریب ترے نام پہ ہے سکہ شاہی
ہر دم یہ اشارا ہے دوات اور قلم کا
تو مالک و مختار ہے اس طبل و علم کا
۳۰
تائید کا ہنگام ہے یا حیدر صفدر
امداد ترا کام ہے یا حیدر صفدر
تو صاحبِ اکرام ہے یا حیدر صفدر
تیرا ہی کرم عام ہے یا حیدر صفدر
تنہا ترے اقبال سے شمشیر بکف ہون
سب ایک طرف جمع ہین مین ایکطرف ہون
۳۱
ناقدریٔ عالم کی شکایت نہین مولا
کچھ دفتر باطل کی حقیقت نہین مولا
باہم گل و بلبل مین محبت نہین مولا
مین کیا ہون کسی روح کو راحت نہین مولا
عالم ہے مکدر کوئی دل صاف نہین ہے
اس عہد مین سب کچھ ہے پہ انصاف نہین ہے
۳۲
نیک و بد عالم مین تامل نہین کرتے
عارف کبھی اتنا بھی تجاہل نہین کرتے
خارون کی لیئے رخ طرف گل نہین کرتے
تعریف خوش الحانیِ بلبل نہین کرتے
خاموش ہین گو شیشہ دل چُور ہوئے ہین
اشکون کے ٹپک پڑنے سے مجبور ہوئے ہین
۳۳
الماس سے بہتر یہ سمجھتے ہین خذف کو
دُر کو تو گھٹاتے ہین بڑھاتے ہین صدف کو
اندھیر یہ ہے چاند بتاتے ہین کلف کو
کھو دیتے ہین شیشہ کے لیے در نجف کو
ضایع ہین دُر و لعل بدخشان و عدن کے
مٹی مین ملاتے ہین جواہر کو سخن کے
۳۴
ہے لعل و گُہر سے یہ صدف کان جواہر
ہنگام سخن کُھلتی ہے دکّانِ جواہر
ہین بند مرصع تو ورق خوان جواہر
دیکھے انھین ہان ہے کوئی خواہان جواہر
بیناے رقم اہل ہنر چاہیے اسکو
سودا ہے جواہر کا نظر چاہیے اسکو
۳۵
کیا ہو گئے وہ جوہریانِ سخن اکبار
ہر وقت جو اس جنس کے رہتے تھے طلبگار
اب ہے کوئی شائق نہ شناسا نہ خریدار
لے کون دکھائین کسی پہ گوہر شہوار
کس وقت یہان چھوڑ کے ملک عدم آئے
جب اُٹھ گئے بازار سے گاہک تو ہم آئے
۳۶
خواہان نہین یاقوت سخن کا کوئی گو آج
ہے آپ کی سرکار تو یا صاحب معراج
اے باعث ایجاد جہان خلق کے سرتاج
ہو جائیگا دم بھر مین غنی بندۂ محتاج
امید اسی گھر کی وسیلہ اسی گھر کا
دولت تھی میری یہی توشہ ہے سفر کا
۳۷
مین کیا ہون مری طبع ہے کیا اے شہ شاہان
حسان و فررزق ہین یہان عاجز و حیران
شرمندہ زمانے سے گئے جو اہل و محبان
قاصر ہین سخن فہم و سخن سنج و سخندان
کیا مدح کف خاک سے ہو نور خدا کی
لکنت یہین کرتی ہین زبانین فصحا کی
۳۸
لایعلم ولا علم کی کیا سحر بیانی
حضرت پہ ہویدا ہے مری ہیچدانی
نہ ذہن مین جودت نہ طبیعت مین روانی
گویا ہون فقط ہے یہ تری قیصر سانی
مین کیا ہون فرشتونکی طاقت ہے تو کیا ہے
وہ خاص یہ بندے ہین کہ مداح خدا ہے
۳۹
تھا جوش کچھ ایسا کہ جو دعوا کیا مین نے
خود سربگریبان ہون کہ یہ کیا کیا مین نے
اک قطرۂ چیز کو دریا کیا مین نے
تقصیر بحل کیجیے بیجا کیا مین نے
ہان سچ ہے کہ اتنی بھی تعلی نہ روا تھی
مولا یہ کلیجے کے پھپھولون کی دوا تھی
۴۰
مجرم ہون کبھی ایسی خطا کی نہین مین نے
بھولے سے بھی آپ اپنی ثنا کی نہین مین نے
دل سے کبھی مدحِ اُمرا کی نہین مین نے
تقلید کلام جُھلا کی نہین مین نے
نازان ہون محبت پہ امام ازلی کے
ساری یہ تعلّی ہے حمایت پہ علیؑ کے
۴۱
ہر چند زبان کیا مری اور کیا مری تقریر
دن رات وظیفہ ہے ثنا خوانیِ شپیر
منظور ہے اک باب مین دو فصل کی تحریر
مولا کی مدد کا مُتمنّی ہو یہ دلگیر
یہ فصل نئے رنگ سے کاغذ پہ رقم ہو
اک بزم ہو شادی کی تو اک صحبت غم ہو
۴۲
شعبان کی ہے تاریخ سوم روز ولادت
اور ہے دہم ماہِ عزا یوم شہادت
دونو مین بہرحال ہے تحصیل سعادت
وہ بھی  تحمل خیر ہے یہ بھی ہے عبادت
مداح ہون کیا کچھ نہین اس گھر سے ملا ہے
کوثر ہے صلہ اسکا بہشت اسکا صلا ہے
۴۳
مقبول ہوئی عرض گنہہ عفو ہوے سب
امید برآئی مری حاصل ہوا مطلب
شامل ہوا افضال محمدؐ کرم رب
ہوتے ہین علم فوج مضامین کے نشان اب
پشتی پہ ہین سب رکن رکین دین مبین کے
ڈنکے سے ہلا دیتا ہون طبقون کو زمین کے
۴۴
نازان ہون عنایت پہ شہنشاہ زمن کی
بخشی ہے رضا جائزہ فوج سخن کی
چہرے کی بحالی سے قبا چست ہے تن کی
لو برطرفی پڑ گئی مضمون کہن کی
اک فرد پُرانی نہین دفتر مین ہمارے
بھرتی ہے نئی فوج کی لشکر مین ہمارے
۴۵
مطلع
ہان اے فلک پیر نئے سر سے جوان ہو
اے ماہ شب چار دہم تور فشان ہو
اے ظلمتِ غم دیدۂ عالم سے نہان ہو
اے روشنیِ صبح شب عید عیان ہو
شادی ہے ولادت کی یداللہ کے گھر مین
خورشید اُترتا ہے شہنشاہ کے گھر مین
۴۶
اے شمس و قمر اور قمر ہوتا ہے پیدا
نخلِ چمن دین کا ثمر ہوتا ہے پیدا
مخدومۂ عالم کا پسر ہوتا ہے پیدا
جو عرش کی ضو ہے وہ گہر ہوتا ہے پیدا
ہر جسم مین جان آتی ہے مذکور سے جسکے
نو نور خدا ہونگے عیان نور سے جسکے
۴۷
اے کعبۂ ایمان تری حرمت کے دن آئے
اے رکن معظم تری شوکت کے دن آئے
اے بیت مقدس تری عزت کے دن آئے
اے چشمۂ زمزم تری چاہت کے دن آئے
اے سنگ حرم جلوا نُمائی ہوئی تجھ مین
اے کوہِ صفا اور صفائی ہوئی تجھ مین
۴۸
اے یثرب و بطحا ترے والی کی ہے آمد
لے رتبۂ اعلیٰ شہہِ عالی کی ہے آمد
عالم کی تغیری پہ بحالی کی ہے آمد
کھلتے ہین چمن ماہِ جلالی کی ہے آمد
یہ خانۂ کعبہ کی مباہات کے دن ہین
یعقوب سے یوسف کی ملاقات کے دن ہین
۴۹
اے ارض مدینہ تجھے فوق لب ہے فلک پر
رونق جو سمان پر تھی وہ اب ہوگی ۔۔۔ پر
خورشید ملا تیرا ستارا ہے چمک پر
صدقے گل جنت تری پھولون کی مہک پر
پر جسپہ فرشتون کے بچھین فرش وہی ہے
جس خاکپہ ہو نور خدا عرش وہی ہے
۵۰
یا ختم رسل گوہر مقصود مبارک
یا نور خدا رحمت معبود مبارک
یا شاہ نجف شادیٔ مولود مبارک
یا خیرنسا اختر مسعود مبارک
رونق ہو سدا نور دو بالا رہے گھر مین
اُس ماہ دو ہفتہ کا اوجالا رہے گھر مین
۵۱
اے اُمتیو ہے یہ دم شکر گذاری
ہر بار کرو سجدۂ شکریۂ باری
اللہ نے حل کر دیا مشکل کو تمھاری
فردین عمل زشت کی رد ہوگئین ساری
لکھے گئے بندون مین ولی ابن ولی کے
ناجی ہوے صدقے مین حسین ابن علیؑ کے
۵۲
اے ماہ معظم ترے اقبال کے صدقے
شوکت کے فدا عظمت و اجلال کے صدقے
اُترے برکت فاطمہؑ کے لال کے صدقے
جس سال یہ پیدا ہوے اُس سال کے صدقے
قربان سحر عید اگر ہو تو بجا ہے
نو روز بھی اس شب کی بزرگی پہ فدا ہے
۵۳
قربان شب جمعۂ شعبانِ خوش انجام
پیدا ہوا جس شب کو محمد کا گل اندام
قائم ہوا دین اور بڑھی رونق اسلام
ہم پلۂ صبح  شب معراج تھی وہ شام
خورشید کا اجلال و شرف بدر سے پوچھو
کیا قدر تھی اُس شب کی شب قدر سے پوچھو
۵۴
وہ نور قمر اور وہ دُر افشانیٔ انجم
تھی جسکے سبب روشنیٔ دیدۂ مردم
وہ چہچہے رضوان کے وہ حورون کا تبسم
آپس مین وہ ہنس ہنس کے فرشتون کا تکلم
میکال شگفتہ ہوے جاتے تھے خوشی سے
جبریل تو پھولون نہ سماتے تھے خوشی سے
۵۵
روشن تھا مدینہ کا ہر اک کوچۂ وبازار
جو راہ تھی خوشبو جو محلہ تھا سو گلزار
کھولے ہوے تھا آہوے شب نافۂ تاتار
معلوم یہ ہوتا تھا کہ پھولون کا ہے انبار
گردون کو بھی اک رشک تھا زینت پہ زمین کی
ہر گھر مین ہوا آتی تھی فردوس برین کی
۵۶
کیا شب تھی وہ مسعود و ہمایون و معظم
رخ رحمت معبود کا تھا جانب عالم
جبریل و اسرافیل کو مہلت تھی نہ اکدم
بالاے زمین آتے تھے اور جاتے تھے پیہم
باشندون کو یثرب کے خبر تھی نہ گھرون کی
سب سنتے تھے آواز فرشتون کے پرون کی
۵۷
تھین فاطمہ بے چین اودھر درد شکم سے
مُنھ فق تھا اور آنسو تھے روان دیدہ نم سے
وابستہ تھی راحت جو اُسی بی بی کے دم سے
مضطر تھے علی بنت پیمبرؐ کے الم سے
آرام تھا اکدم نہ شہِ قلعہ شکن کو
چھاتی سے لگاے ہوے پھرتے تھے حسنؑ کو
۵۸
کرتے تھے دعا یاد شہ یثرب و بطحا
راحم ہے تری ذات مقدس مرے مولا
زہرا ہے کنیز اور یہ بچہ ترا بندا
آسان کر اے بار خدا مشکل زہرا
نادار ہے اور فاقہ کش و زار و حزین ہے
مادر بھی تشفی کے لیئے سر پہ نہین ہے
۵۹
ناگاہ درِ حُجرہ ہوا مطلع انوار
دکھلانے لگی نور تجلی در و دیوار
اسماء نے علیؑ سے یہ کہا دوڑ کے یکبار
فرزند مبارک تمھین یا حیدرؑ کرار
اسبند کرو فاطمہ کے ماہ جبین پر
فرزند نہین چاند یہ اُترا ہے زمین پر
۶۰
دیکھا نہین اس طرح کا چہرا کبھی پیارا
نقشا ہے محمد سے شہنشاہ کا سارا
ماتھے پہ چمکتا ہے جلالت کا ستارا
اللہ نے اس گھر مین عجب چاند اُتارا
تصویر رسولؐ عربی دیکھ رہے ہین
آنکھون کی ہے گردش کہ نبی دیکھ رہے ہین
۶۱
اُم سلمہ نے کہا یا شاہ رسالت
یشانیِٔ انور پہ ہے کیا نور امامت
لاریب کے قرآن مبین کی ہے یہ آیت
تم شمع رسالت ہو تو یہ نور ہدایت
خوش ہوکہ نمازی ہے یہ دلبند تمھارا
اللہ کے سجدے مین ہے فرزند تمھارا
۶۲
مژدہ یہ سُنا احمد مختارؐ نے جسدم
بس شکر کے سجدے کو جھکے قبلۂ عالم
آئے طرفِ خانۂ زہرا خوش و خورم
فرمایا مبارک پسر اے ثانیِٔ مریم
چہرا مجھے دکھلاؤ مرے نورِ نظر کا
ٹکڑا ہے یہ فرزند محمد کے جگر کا
۶۳
کی عرض یہ اسما نے کہ اے خاصہ ۔۔۔۔۔۔۔
نہلا لون تولے آؤن اُسے حجرے سے باہر
ارشاد کیا احمدؐ مختار نے ہنس کر
لے آ کہ نواسا ہے مرا طاہر و اطہر
اس چاند کو تاج سر افلاک کیا ہے
یہ وہ ہے خدا نے جسے خود پاک کیا ہے
۶۴
مین اس سے ہون اور مجھ سے یہ تو نہین باہر
یہ نور الٰہی ہے یہ ہے طیب و طاہر
اسرار جو مخفی ہین وہ اب ہوئینگے ظاہر
یہ آیت ایمان کا ہے حجت باہر
بڑھ کر مدد سید لولاک کرے گا
کفار کے قِصہ کو یہی پاک کرے گا
۶۵
جسدم یہ خبر مخبر صادق نے سنائی
اسما اُسے اک پارچۂ نرم پہ لائی
بُو اُس گل تازہ کی محمدؐ نے جو پائی
ہنسنے لگے سُرخی رخ پُرنور پر آئی
مُنھ چاند سا دیکھا جو رسولؐ عربی نے
لپٹا لیا چھاتی سے نواسے کو نبیؐ نے
۶۶
جان آگئی یعقوب نے یوسف کو جو پایا
قرآن کی طرح رحل دو زانو پہ بیٹھایا
مُنھ ملنے لگے مُنھ سے بہت پیار جو آیا
بوسے لیئے اور ہاتھون کو آنکھون سے لگایا
دل ہل گیا کی جبکہ نظر سینہ و سر پر
چُوما جو گلا چل گئی تلوار جگر پر
۶۷
جوش آیا تھا رونے کا مگر تھام کے رقت
اس کان مین فرمائی اذان اُسمین اقامت
حیدر سے یہ فرمایا کہ اے شاہ ولایت
کیون تمنے بھی دیکھی ہے مرے فرزند کی صورت
پُرنور ہے گھر تمکو ملا ہے قمر ایسا
دنیا مین کسی نے نہین پایا پسر ایسا
۶۸
کیونکر نہ ہو تمسا پدر اور فاطمہ سی مان
دو شمس و ق مر کا ہے یہ اک نیّر تابان
کی عرض یہ حیدر نے کہ اے قبلۂ ایمان
حق اسپہ رکھے سایہ پیغمبر ذیشان
اعلیٰ ہے وہ سب سے جو مقام شہ دین ہے
بندہ ہون مین اور یہ بھی غلام شہ دین ہے
۶۹
عالم مین ہے یہ سب برکت آپکے دم سے
سرسبزیٔ ایمان ہے اس ابر کرم سے
تا عرش پہونچ جاتا ہے مہ فیض قدم سے
عزت ہے غلامون کی شہنشاہ امم سے
کچھ اسمین ہے فرزند کا باعث نہ علیؐ کا
بس ہے یہ بزرگی کہ نواسا ہے نبیؐ کا
۷۰
فرمانے لگے ہنس کے شہ یثرب و بطحا
بھائی کہو فرزند کا کچھ نام بھی رکھا
کی عرض یہ حیدرؑ نے کہ اے سید والا
سبقت کرون حضرت پہ یہ مقدور ہے میرا
فرمایا کہ موقوف ہے یہ ربِ عُلا پر
مین بھی سبقت کر نہین سکتا ہون خدا پر
۷۱
بس اتنے مین نازل ہوے جبریل خوش انجام
کی عرض کہ فرماتا ہے یہ خالق علام
پیارا ہے نہایت ہین زہرا کا گل اندام
یا ختم رسل ہمنے حسین اسکا رکھا نام
یہ حُسن مین سردار حسینانِ زمن ہے
مشتق تو ہے احسان سے تصغیر حسنؑ ہے
۷۲
سب دیتے یہ اشارہ کہ ہے حامیٔ اُمّت
سمجھینگے اسی سین کو سب سین سعادت
پے اسکی بزرگی مین ہے یٰسین کی آیت
ہے نون سے ظاہر کہ یہ ہے نور نبوت
ناجی ہے وہ اس نام کو لیگا جو دہن سے
یہ حُسن مین دس حصہ زیادہ ہے حسن سے
۷۳
دو دور کے دریا کو جو ہمنے کیا اکجا
تب اُس سے ہوا گوہر نایاب یہ پیدا
توقیر مین بے مثل شجاعت مین ہے یکتا
اب اور نہوگا کوئی اس حسن کا پیدا
ہم جانتے ہین جو نہین ظاہر ہے کسی پر
کام اس سے جو لینا ہے وہ ہے ختم اسی پر
۷۴
فیاض نے کونین کی دولت اسے دی ہے
دی ہے جو علی کو وہ شجاعت اسے دی ہے
صبر اسکو عنایت کیا ہمت اسے دی ہے
ان سب کے سوا اپنی محبت اسے دی ہے
اعلیٰ ہے معظم ہے مکرم ہے ولی ہے
ہادی ہے وفادار ہے زاہد ہے سخی ہے
۷۵
قُدسی ترے فرزند کی خدمت کے لیئے ہین
میکال و سرافیل حفاظت کے لیئے ہین
جن و پری و انس اطاعت کے لیئے ہین
سامان یہ اس لال کی راحت کے لیئے ہین
موجود ہے مرکب کے عوض دوش تمھارا
زہرا کی جو گودی ہے تو آغوش تمھارا
۷۶
جب کر چکے ذکرِ کرمِ مالک تقدیر
جبریل نے پاس آنکے دیکھا رخ شپیر
کی صلِ علی کہکے محمد سے یہ تقریر
یا شاہ یہ مہر و تو ہے صاف آپکی تصویر
جب کی ہے زیارت پئے تسلیم جھکے ہین
اس نور کو ہم عرش پہ بھی دیکھ چکے ہین
۷۷
ہے اسپہ ازل سے نظر رحمت معبود
یہ پیشتر آدم سے بھی تھا عرش پہ موجود 
ہے ذات خدا صاحب فیض و کرم وجود
تھا خلقِ دو عالم سے بھی مطلب و مقصود
مظلومیٔ و غربت ہے عجب نام پہ اسکے
سب روتے ہین اور روئینگے انجام پہ اسکے
۷۸
ہے یہ سبب تہنیت و تعزیت اسدم
ہے شادی و غم گلشن ایجاد مین توام
لپٹاے ہین چھاتی سے جسے قبلہ عالم
بے جرم و خطا ذبح کرینگے اسے اظلم
گر حشر بھی ہوگا تو یہ آفت نہ ٹلیگی
سجدے مین چُھری حلقِ مبارک پہ چلے گی
۷۹
ہوگا یہ محرم مین ستم اے شہِ ذیجاہ
چھپ جائیگا آنکھون سے اُسی چاند مین یہ ماہ
تاریخ دہم جمعہ کے دن عصر کے وقت آہ
نیزے پہ چڑھائینگے سر پاک کو گمراہ
کٹ جائیگا جب سر تو ستم لاش پہ ہونگے
گھوڑون کو قدم سینۂ صد پاش پہ ہونگے
۸۰
چلّاے محمدؐ کہ مین بسمل ہوا بھائی
ایواے اخی کیا یہ خبر تمنے سنائی
دل ہل گیا برچھی سی کلیجے مین درآئی
یہ واقعہ سنکر نہ جیے گی مری جائی
ممکن نہین دنیا مین دوا زخم جگر کی
کیونکر کہون زہرا سے خبر مرگ پسر کی
۸۱
جسوقت سنی فاطمہ نے یہ خبر غم
شادی مین ولادت کی بپا ہوگیا ماتم
چلاتی تھی سر پیٹ کے وہ ثانی مریم
بیٹی پہ چُھری چل گئی اے قبلۂ عالم
خںجر کے تلے چاند سی تصویر کی گردن
کٹ جائیگی ہے ہے مرے شپیرؑ کی گردن
۸۲
ہے ہے کئی دن تک نہ ملیگا اسے پانی
ہے ہے یہ سہے گا تعبِ تشنہ دہانی
ہو جائینگے اک جان کو سب دشمن جانی
ہے ہے مرا محبوب مرا یوسف ثانی
پیراہنِ دا چاک کفن ہوئیگا اسکا
سر نیزے پہ اور خاکپہ تن ہوئیگا اسکا
۸۳
صبر اپنا دکھانے کو یہ آئے ہین جہان مین
یون خلق سے جانے کو یہ آئے ہین جہان مین
جنگل کے بسانے کو یہ آئے ہین جہان مین
مادر کو رولانے کو یہ آئے ہین جہان مین
ہم چاند سی صورت پہ نہ شیدا ہوئے ہوتے
اے کاش مرے گھر مین نہ پیدا ہوئے ہوتے
۸۴
دنیا مجھے اندھیر ہے اس غم کی خبر سے
شعلون کی طرح آہ نکلتی ہے جگر سے
دامن پہ ٹپکتا ہے لہو دیدۂ تر سے
بس آج سفر کر گئی شادی مرے گھر سے
جسوقت تلک جیتی ہون ماتم مین رہونگی
مظلوم حسین آج سے مین انکو کہونگی
۸۵
بیٹی کو نہ معلوم نہ تھا یا شہ عالم
بچھے گی زچا خانے کے اندر صف ماتم
اب دن ہے چھٹی کا مجھے عاشور محرم
تارے بھی نہ دیکھے تھے کہ ٹوٹا فلک غم
پوشاک نہ بدلونگی نہ سر دھوؤنگی بابا
چلّے مین بھی چہلم کی طرح روؤنگی بابا
۸۶
حیدر ہین کہان آکے دلاسا نہین دیتے
زہرا کا بُرا حال ہے سمجھا نہین دیتے
اس زخم کا مرہم مجھے بتلا نہین دیتے
ہے ہے مجھے فرزند کا پُرسا نہین دیتے
حجرے مین الگ بیٹھے ہو کیون چھوڑ کے گھر کو
آواز تو سنتی ہون کہ روتے ہین پسر کو
۸۷
پھر دیکھکے فرزند کی صورت یہ پکاری
اے مرے شہید اے مرے بیکس ترے واری
ہان بعد مرے ذبح کرینگے تجھے ناری
بنتی ہون ابھی سے مین عزا دار تمھاری
دل اور کسی شغل مین مصروف نہ ہوگا
بس آج سے رونا مرا موقوف نہ ہوگا
۸۸
مرجائیگا تو تشنہ دہن ہے حسینا
ہو جائیگا ٹکڑے یہ بدن ہاے حسینا
اک جان پہ یہ رنج و محن ہاے حسینا
کوئی تجھے دیگا نہ کفن ہاے حسینا
گاڑینگے نہ ظالم تن صد پاش کو ہے ہے
رہوارون سے روندینگے ترے لاش کو ہے ہے
۸۹
فرمایا محمدؐ نے کہ اے فاطمہ زہرا
کیا مرضیٔ معبود سے بندے کا ہے چارا
خالق نے دیا ہے اسے وہ رتبہ اعلا
جبریل سوا کوئی نہین جاننے والا
مین بھی ہون فدا اسہ کہ یہ فدیۂ رب ہے
یہ لال ترا بخششِ امت کا سبب ہے
۹۰
اس بات کا غم ہے اگر ایجان پیمبرؐ
بے دفن و کفن رن مین رہیگا ترا دلبر
جب قید سے ہووے گا رہا عابد مضطر
تربت مین وہی دفن کریگا اسے آکر
ارواح رسولان زمن روئیگی اسکو
سرپیٹ کے زینبؑ سی بہن روئیگی اسکو
۹۱
جب چرخ پہ ہوویگا عیان ماہ محرم
ہر گھر مین بپا ہوئیگی اک مجلس ماتم
آئینگے ملک رونے کو وہان عرش سے باہم
ماتم یہ وہ ماتم ہے کہ ہوگا نہ کبھی کم
پُرنور سدا اسکا عزا خانہ رہیگا
خورشید جہانگیر بھی پروانہ رہیگا
۹۲
کہکر یہ سخن روے بہت احمدؐ مختار
مُنھ رکھ دیا ہونٹون پہ نواسے کے کئی بار
یون لپٹے دہن کھول کے شپیر خوش اطوار
جس طرح کوئی دودھ کا ہوتا ہے طلبگار
جوش آگیا الفت کا دل شاہ زمن مین
مولا نے زبان دیدی نواسے کے دہن مین
۹۳
یون چوسی نواسے نے زبان شہہ والا
جس طرح پئے دودھ مزے سے کوئی مان کا
اللہ رے لُعاب دہن پاک کا رتبا
نہرین مسل و شیر کی جاری ہوئین گویا
شیرین ہین لب و کان و دہن جسکے بیان سے
پوچھے وہ حلاوت کوئی حضرت کی زبان سے
۹۴
سو جاتے تھے یون شیر زبان چوس کے حضرت
جو دودھ پہ مان کے بھی نہ پھر ہوتی تھی رغبت
بچپن مین تو خالق نے عطا کی تھی یہ نعمت
مرتے ہوئے پانی نہ ملا دایٔ مصیبت
بے درد و الم شام غریبان نہین گذری
دنیا مین کسی کی کبھی یکسان نہین گذری
۹۵
مطلع
دنیا بھی عجب گھر ہ کہ راحت نہین جسمین
وہ گل ہے یہ گل بوئے محبت نہین جسمین
وہ دوست ہے یہ دوست موت نہین جسمین
وہ شہد ہے یہ شہد حلاوت نہین جسمین
جو درد و الم شام غریبان نہین گذری
دنیا مین کسی کی کبھی یکسان نہین گذری
۹۶
گودی ہے کبھی مان کی کبھی قبر کا آغوش
گل پیرہن اکثر نظر آتے ہین کفن پوش
سرگرم سخن ہے کبھی انسان کبھی خاموش
گہہ تخت ہے اور گاہ جنازا بسر دوش
اک طور پہ دیکھا نہ جو انکو نہ مسن کو
شب کو تو چھپر کھٹ مین ہین تابوت مین دن کو
۹۷
شادی ہو کہ اندوہ ہو آلام ہو یا جور
دنیا مین گذر جاتی ہے انسان کی بہر طور
ماتم کی کبھی قصل ہے عشرت کا کبھی دور
ہے شادی و ماتم کا مرقع جو کرو غور
کس باغ پہ آسیب خزان آنہین جاتا
گل کونسا کھلتا ہے جو مرجھا نہین جاتا
۹۸
ہے عالم فانی کی عجب صبح عجب شام
گہہ غم کبھی شادی کبھی ایذا کبھی آرام
نازون سے پلا فاطمہ زہرا کا گل اندام
حسرت و درد کہ وہ آغاز یہ انجام
راحت نہ ملی گھر کے تلاطم سے دہم تک
مظلوم نے فاقے کئے ہفتم سے دہم تک
۹۹
لویانسے بس اب مجلس ماتم کا بیان ہے
وہ فصل خوشی ختم ہوئی غم کا بیان ہے
مظلومیٔ سلطان دو عالم کا بیان ہے
ہنگامۂ عاشور محرم کا  بیان ہے
ہان دیکھلے مشتاق جو ہو فوج خدا کا
لو بزم مین کھلتا ہے مرقع شہدا کا
۱۰۰
دریا پہ جو سوتا ہے وہ کسکا ہے فدائی
مرنے پہ بھی نکلی نہین قبضہ سے ترائی
گرمی مین بہت ۔۔۔۔۔ و جگہ سونے کو پائی
کس شیر کا فرزند ہے کسکا ہے یہ بھائی
اس شان پہ کیونکر ہو گمان اور کسی کا
شوکت سے یہ ظاہر ہے کہ بیٹا ہے علی کا
۱۰۱
جو چاند سی تصویر ہے وہ خون مین نہ ہو
مجروح ہین اعضا کہین تن ہے کہین سر ہے
دیکھو تو یہ کس باپ کا مظلوم پسر ہے
برچھی تو کلیجے مین ہے برچھی مین جگر ہے
ٹکڑے ہے جو دولہا یہ جگر بند ہے کس کا
یہ تیر سے مارا ہوا فرزند ہے کس کا
۱۰۲
ریتی پہ جو سوتے ہین یہ دو چاند سے فرزند
کس باپ کے پیارے ہین یہ کس مان کے ہین دلبند
جلوے مین مہ چادر ہم سے بھی ہین دہچند
حیدر و جعفر کے کلیجے کے ہین پیوند
پانی نہین پایا ہے کسی غنچہ دہن نے
قربان کیا ہے انھین بھائی پہ بہن نے
۱۰۳
ریتی پہ عزیزون کا مرقع تو ہے ابتر
شہہ کا ہے یہ نقشہ کہ ہین تصویر سے ششدر
فرزند نہ مسلم کے نہ ہمشیر کے دلبر
قاسم ہین نہ عباس نہ اکبر ہین نہ اصغر
سب نذر کو دریا پیمبرؐ مین گئے ہین
رخصت کو اکیلے شہہ دین گھر مین گئے ہین
۱۰۴
منظور ہے پھر دیکھلین ہمشیر کی صورت
پھر لے گئی ہے گھر مین سکینہ کی محبت
سجاد سے کچھ کہتے ہین اسرار امامت
بانوے دو عالم سے بھی ہے آخری رخصت
مطلوب یہ ہے زیب بدن رخت کہن ہو
تا بعد شہادت رہی ملبوس کفن ہو
۱۰۵
خیمہ مین مسافر کا وہ آنا تھا قیامت
ایک ایک کو چھاتی سے لگانا تھا قیامت
آنا تو غنیمت تھا پہ جانا تھا قیامت
تھوڑا سا وہ رخصت کا زمانا تھا قیامت
وان ہمین ادھر صبر و شکیبائی کی باتین
افسانۂ ماتم تھین بہن بھائی کی باتین
۱۰۶
حضرت کا وہ کہنا کہ بہن صبر کرو صبر
اُمت کے لیئے والدہ صاحب نے سہے جبر
وہ کہتی تھی کیونکر نہ مین روزن صفت ابر
تم پہنو کفن اور نہ بنے ہاے میری قبر
لٹتے ہوے امان کا گھر ان آنکھونسے دیکھون
ہے ہے تہہ خنجر تمھین کن آنکھونسے دیکھون
۱۰۷
اس عمر مین تھوڑے جانکاہ اُٹھاے
اشک آنکھون سے امان کو جنازے پہ بہاے
آنسو نہ تھمے تھے کہ پدر خون مین بہاے
ٹکڑے دل شپر کے لگن مین نظر آے
حضرت کے سوا اب کوئی سر پر نہین بھائی
انسان ہون ۔۔۔۔۔۔۔۔۔۔۔۔۔۔۔۔۔۔۔ پتھر نہین بھائی
۱۰۸
ہر شخص کو ہے یون تو سفر خلق سے کرنا
دشوار ہے اک آن مسافر کا ٹھہرنا
ان آنکھون سے دیکھا ہے بزرگون کا گذرنا
ہے سب سے سوا ہاے یہ مظلومی کا مرنا
صدقے گئی یون رن کبھی پڑتے نہین دیکھا
اک دن مین بھرے گھر کو اُجڑتے نہین دیکھا
۱۰۹
ہے ہے مین تمھین لیکے کہان چھپ رہا ہون بھائی
لٹتی ہے مرے چار بزرگون کی کمائی
کس دشت پُرآشوب مین قسمت مجھے لائی
یارب کہین مرجاے یداللہ کی جائی
زہرا کا پسر وقت جدائی مجھے روے
سب کو تو مین روئی ہون یہ بھائی مجھے روے
۱۱۰
زینب کی وہ زاری وہ سکینہ کا بلکنا
وہ ننھی سی چھاتی مین کلیجے کا دھڑکنا
وہ چاند سا مُنھ اور وہ بُندی کا چمکنا
حضرت کا وہ بیٹی کی طرف یاس سے تکنا
حسرت سے یہ ظاہر تھا کہ معذور ہین بی بی
پیدا تھا نگاہون سے کہ مجبور ہین بی بی
۱۱۱
وہ کہتی تھی بابا ہمین چھاتی سے لگاؤ
فرماتے تھے شہ آؤ نہ جان پدر آؤ
شہ کڑھتے ہین تم آنکھ سے آنسو نہ بہاؤ
خوشبو تو ذرا گیسوے مشکین کی سنگھاؤ
کوثر پہ بھی تم بن نہین آرام چچا کو
ہم جاتے ہین کچھ دیتی ہو پیغام چچا کو
۱۱۲
بی بی کہو کیا حال ہے اب مان کا تمہاری
کس گوشے مین بیٹھی ہین کہان کرتی ہین زاری
جب سے سوے جنت گئی اکبر کی سواری
دیکھا نہ اُنھین گھر مین ہم آے کئی باری
تھی سب کی محبت اُنھین بیٹے ہی کے دم تک
کیا آخری رخصت کو بھی آئینگی نہ ہم تک
۱۱۳
کس جا ہین طلب ہمکو کرین یاد ہی آئین
ممکن نہین اب وہ ہمین یا ہم اُنھین پائین
کچھ ہمسے سنین کچھ ہمین حال دنیا سنائین
اکدم کے مسافر ہین ہمین دیکھ تو جائین
بعد اپنے یہ لوٹا ہوا گھر اور لٹے گا
افسوس کہ اک عمر کا ساتھ آج چھٹے گا
۱۱۴
غش مین جو سنی بانوے مضطر نے یہ تقریر
ثابت ہوا مرنے کو چلے حضرت شپیر
سر ننگے اُٹھی چھوڑ کے گہوارۂ بے شیر
چلاّئی مجھے ہوش نہ تھا یا شہ دلگیر
جان تن سے کوئی آن مین اب جاتی ہے آقا
یہ خادمہ رخصت کے لیے آتی ہے آقا
۱۱۵
یہ سنکے بڑھے چند قدم شاہ خوش اقبال
قدمون پہ گری دوڑ کے وہ کھولے ہوے بال
تھا قبلۂ عالم کا بھی اُسوقت عجب حال
روتے تھے غضب آنکھون پہ رکھے ہوے رومال
فرماتے تھے جانکاہ جدائی کا الم ہے
اُٹھو تمھین روح علی اکبر کی قسم ہے
۱۱۶
وہ کہتی تھی کیونکر مین اُٹھون اے مرے سرتاج
والی انھین قدمون کی بدولت ہے مرا راج
سر پر جو نہوگا پسر صاحب معراج
چادر کے لیے خلق مین ہو جائیگی محتاج
چھوٹے جو قدم مرتبہ گھٹ جائیگا میرا
قربان گئی تخت اولٹ جائیگا میرا
۱۱۷
یہان آئی مین جب خانۂ کسرا ہوا برباد
وہ پہلی اسیری کی اذیت ہے مجھے یاد
کی عقدہ کشاے دو جہان نے مری امداد
حضرت کے تصدق مین ہوئی قید سے آزاد
لونڈی سے بہو ہوگئی زہرا و علی کی
قسمت نے بٹھایا مجھے سند پہ نبی کی
۱۱۸
چھبیس برس تک نہ چھٹا آپ کا پہلو
اب ہجر ہے تقدیر مین یا سید خوشخو
ہر شب رہا تکیہ سر اقدس کا جو بازو
ہے ہے اُسے اب اسی مین باندھینگے جفا جو
سر پر نہ ردا ہوگی تو مرجاؤنگی صاحب
چھپنے کو مین جنگل مین کدھر جاؤنگی صاحب
۱۱۹
حضرت نے کہا کس کا سدا ساتھ رہا ہے
ہر عاشق و معشچوق نے یہ درد سہا ہے
وار محن اس دار کو داور نے کہا ہے
ہر چشم سے خون جگر اس غم مین بہا ہے
فرقت مین عجب حال تھا خالق کے ولی کا
ساتھ آٹھ برس تک رہا زہرا و علی کا
۱۲۰
سو سو برس اس گھر مین محبت سے رہے جو
اس موت نے دم بھر مین جدا کر دیا اُنکو
کچھ مرگ سے چارہ نہین اے بانوے خوشخو
ہے شاق فلک پر کہ رہین ایک جگہ دو
کس کس پہ زمانے نے جفا کی نہین صاحب
اچھون سے کبھی اسنے وفا کی نہین صاحب
۱۲۱
لازم ہے خدا سے طلب خیر بشر کو
تھامے گا تباہی مین وہی رانڈ کے گھر کو
آنا ہے تمھین بھی وہین جاتے ہین جدھر کو
وارث کی جدائی مین پٹکتے نہین سر کو
کھولے گا وہ رسّی سے بندھے ہاتھ تمھارے
سجاد سا بیٹا ہے جوان ساتھ تمھارے
۱۲۲
زینب کو تو دیکھو کہ ہین کس دُکھ مین گرفتار
ایسا کوئی اس گھر مین نہین بیکس و ناچار
تنہا ہین کہ بیجان ہوے دو چاند سے دلدار
دنیا سے گیا اکبر ناشاد سا غمخوار
بیٹے بھی نہین گود کا پالا بھی نہین ہے
انکا تو کوئی پوچھنے والا بھی نہین ہے
۱۲۳
یہ کہکے کچھ ارشاد کیا گوش پسر مین
بیمار کے رونے پہ قیامت ہوئی گھر مین
اندھیر زمانہ ہوا بانو کی نظر مین
غش ہوگئی زینب یہ اُٹھا درد جگر مین
ٹھہرا نہ گیا وہان شہہ والا نکل آئے
تنہا گئے روتے ہوئے تنہا نکل آئے
۱۲۴
کچھ بڑھ کے پھرے جانب قبلہ شہہ صفدر
کج کی طرف دوش یمین گردنِ انور
تھراتے ہوئے ہاتھون پہ عمامے کو رکھکر
کی حق سے مناجات کہ اے خالق اکبر
حرمت ترے محبوب کی دنیا مین بڑی ہے
کر رحم کہ آل اُنکی تباہی مین پڑی ہے
۱۲۵
یارب ہے یہ سادات کا گھر تیرے حوالے
رانڈین ہین کئی خستہ جگر تیرے حوالے
بیکس کا ہے بیمار پسر تیرے حوالے
سب ہین ترے دریا کے گُہر تیرے حوالے
عالم ہے کہ غربت مین گرفتار بلا ہون
مین تیری حمایت مین انھین چھوڑ چلا ہون
۱۲۶
میرے نہین بندے ہین ترے اے مرے خالق
بستی ہوکہ جنگل تو ہی حافظ تو ہی رازق
باندھے ہین کمر ظلم و تعدی پہ منافق
نہ دولت دنیا نہ زمانہ ہے موافق
حرمت ہے ترے ہاتھ امام ازلی کی
دو بیٹیان دو بہوئین ہین اس گھر مین علی کی
۱۲۷
مین یہ نہین کہتا کہ اذیت نہ اُٹھائین
یا اہل ستم آگ سے خیمہ نہ جلائین
ناموس لٹین قید ہون اور شام مین جائین
مہلت مرے لاشے پہ بھی رونے کی نہ پائین
بیڑی مین قدم طوق مین عابد کا گلا ہو
جسمین ترے محبوب کی امت کا بھلا ہو
۱۲۸
یہ کہکے گریبان مبارک کو کیا چاک
اور ڈال لی پیراہن پُرنور پہ کچھ خاک
میت بنے شبیر کفن ہو گئی پوشاک
بس فاتحہ خیر پڑھا بادل غمناک
مڑ کر نہ کسی دوست نہ غمخوار کو دیکھا
پاس آئے تو روتے ہوے رہوار کو دیکھا
۱۲۹
گرد ان کے دامن علی اکبر کو پکارے
تھامو مرے گھوڑے کی رکاب اے مرے پیارے
لخت دلِ شپّر کدھر اسوقت سدھارے
بھائی ہین کہان ہاتھ مین دین ہاتھ ہمارے
آتے نہین مسلم کے جگر بند کہان ہین
دونون مری ہمشیر کے فرزند کہان ہین
۱۳۰
تنہائی مین ایک ایک کو حضرت نے پکارا
کون آئے کہ تھا قافلہ فردوس مین سارا
گھوڑے پہ چڑھا خود اسد اللہ کا پیارا
اونچا ہوا افلاک امامت کا ستارا
شوخی سے فرس پاؤن نہ رکھتا تھا زمین پر
غل تھا کہ چلا قطب زمان عرش برین پر
۱۳۱
شبدیز نے چھل بل مین عجب ناز دکھایا
ہر گام پہ طاؤس کا انداز دکھایا
زیور نے عجب حسن خدا ساز دکھایا
فتراک نے اوج پر پرواز دکھایا
تھا خاک پہ اک پاؤن تو اک چرخ برین پر
غل تھا کہ پھر اوترا ہے بُراق آج زمین پر
۱۳۲
بجلی کو نہ تھما اُسکی جلو داری کا یارا
رہوار کو دُلدُل کا چلن یاد تھا سارا
اُڑنے مین نہ آہو کبھی جیتا نہ چکارا
شہباز بھی بازی اُسی جانباز سے ہارا
طاؤس کا کیا ذکر پری سے بھی حسین تھا
سایا تھا کہین دھوپ مین اور آپ کہین تھا
۱۳۳
جانباز نے طے کی عجب انداز سے وہ راہ
لے آئی سلیمان کو ہوا تاصف جنگاہ
وہ رعب وہ شوکت و ۔۔۔۔۔۔ شہِ ۔۔۔۔۔۔۔۔۔۔۔۔۔۔
دلدل کو اڑاتے ہوئے آئے اسد اللہ
غل تھا یہ  محمد ہین کہ خالق کے ولی ہین
اقبال پکارا کہ حسین ابن علی ہین
۱۳۴
نصرت نے صدا دی کہ مددگار جہان ہین
صولت نے کہا تاج سرِ کون و مکان ہین
گویا ہوئی ہمت کہ محمدؐ کی زبان ہین
غربت نے کہا فاقہ کش و تشنہ دہان ہین
سطوت یہ پکاری بخدا شیر یہی ہین
بولی ظفرالہ کی شمشیر یہی ہین
۱۳۵
عکس رخ روشن جو چمکتا ہوا آیا
ذرّون نے شہہ شرق کے پہلو کو دبایا
جنگل مین پری بن گیا ہر نخل کا سایا
کرسی سے زمین کہتی تھی دیکھا مرا پایا
تھی چاندنی خورشید فلک شرم سے گم تھا
وہ روز دہم رشک شب چار دہم تھا
۱۳۶
تنہا تھی پہ اللہ رے جلالت شہ دین کی
تھراتے تھے سب دیکھکے صولت شہ دین کی
گردون سے ملک تکتے تھے صورت شہ دین کی
غل تھا کہ یہ آخر ہے زیارت شہ دین کی
خود حسن یہ کہتا تھا کہ شمعِ سحری ہون
شپیر کا کیا کوچ ہے مین بھی سفری ہون
۱۳۷
ہان دیکھ لو تنویر جبین شہ والا
یہ حسن مین ہے ماہ دو ہفتہ سے دوبالا
ہے برق تجلا اسی مہتاب کا ہالا
اندھیر ہے پھر جب ۔۔۔۔۔۔۔۔۔۔۔۔ اوجالا
آنکھون سے نہان ہوگی جو یہ نور کی صورت
ہو جائینگی صبھین شب دیجور کی صورت
۱۳۸
گر لاکھ جلائیگا دل اپنا کوئی دلسوز
اس کعبۂ برتر سے نہوگا شرف اندوز
گردش مین رہینگے جو مہ و مہر شب و روز
دیکھینگے یہ زلفین نہ یہ رخسار دل افروز
کلیان تو بہت باغ مین نرگس کی کھلینگی
ڈھونڈھینگے جو مردم تو یہ آنکھین نہ ملینگی
۱۳۹
خوبی دہن و لب کی سمجھتے ہین سخندان
دیکھوگے زمانے مین نہ ایسے لب و دندان
روئینگے جو یاد آئینگے یہ پستۂ خندان
ملنا دُر و یاقوت کا مشکل نہین چندان
 یہ دُرّ گرا نما یہ صدف مین نہ ملینگے
کیا ذکر صدف کا کہ نجف مین نہ ملینگے
۱۴۰
چھانے گی اگر بادِ صبا خاک چمن کی
خوشبو کبھی پائیگی نہ اس سیب ذقن کی
ضو دیکھ رکھو گردنِ سردار زمن کی
پرتو سے زمین غیرت آئینہ ہے رن کی
سوز غم فرقت کو نہ بیگانون سے پوچھو
اس شمع کے بُجھ جانے کو پروانون سے پوچھو
۱۴۱
یہ صدر جو الہام الٰہی کا ہے محضر
دل علم کا اسلام کا گھر شرع کا مصدر
دیندار سمجھتے ہین جسے مصحف اکبر
ہوجائیگا وقف تیر و نیزۂ و خنجر
کاٹینگے ہر اک جز و تنِ شاہِ امم کا
ہو جائیگا پس خاتمہ ہر ظلم و ستم کا
۱۴۲
ان ہاتھون کو اب لائینگے مشکل مین کہان سے
زخمی انھین کردینگے لعین تیغ و سنان سے
جاری تھی عجب خیر شہ کون در مکان سے
ہیہات چلا عُقدہ کشا آج جہان سے
یون تمپہ نہ ان ہاتھون کا احوال کُھلے گا
مشکل کوئی پڑ جائیگی تب حال کُھلے گا
۱۴۳
ہر لب پہ تھی یہ حسرت و اندوہ کی تقریر
حضرت یہ رجز پڑھنے لگے تول کے شمشیر
دیکھو نہ مٹاؤ مجھے اے فرقہ بے پیر
مین یوسف کنعان رسالت کی ہون تصویر
واللہ تعلّی یہ نہین کلمۂ حق ہے
عالم کے مرقع مین حسین ایک ورق ہے
۱۴۴
واللہ جہان مین مرا ہمسر نہین کوئی
محتاج ہون پر مجھ سا تونگر نہین کوئی
ہان میرے سوا شافع محشر نہین کوئی
یون سب ہین مگر سبط پیمبر نہین کوئی
باطل ہے اگر دعوۃ اعجاز کرے گا
کس بات پہ دنیا مین کوئی ناز کرے گا
۱۴۵
ہم وہ ہین کہ اللہ نے کوثر اسمین بخشا
سرداریٔ فردوس کا افسر ہمین بخشا
اقبال عی خُلق پیمبرؐ ہمین بخشا
قدرت ہمین دی روز ہمین نور ہمین بخشا
ہم نور ہین گھر طور تجلا ہے ہمارا
تختِ بن داؤد مصلا ہے ہمارا
۱۴۶
ہے کونسا وہ فخر جو زیبا نہین ہم کو
وہ کیا ہے جو اللہ نے بخشا نہین ہم کو
واللہ کسی چیز کی پروا نہین ہم کو
کیا مال ہے خود خواہش دنیا نہین ہم کو
غافل ہے وہ دنیا کے مزے جسکے لیے ہین
بابا نے مرے تین طلاق اسکو دیے ہین
۱۴۷
جو چاہین جسے ب خش دین ہم ہاتھ اُٹھا کے
یہ اُنگیان کنجی ہین خزانون کی خدا کے
خالی کوئی جاتا نہین دروازے پہ آکے
بھر دیتی ہین فاقون مین بھی کانسے کو گدا کے
سر دیتے ہین سائل کو جگر بند علی ہین
اللہ کے بندے ہین سخی ابن سخی ہین
۱۴۸
نانا وہ ہین جنکے ہین قدم عرش کے سرتاج
قوسین مکان ختم رسل صاحب معراج
مان ایسی کہ سب جسکی شفاعت کی ہین محتاج
باپ ایسا کیا جسنے صنم خانون کو تاراج
لڑنے کو اگر حیدر صفدر نہ نکلتے
بُت گھر سے خدا کے کبھی باہر نہ نکلتے
۱۴۹
اصنام بھی کچھ کم تھے نہ کفار تھے تھوڑے
طاقت تھی کہ عُزا کو کوئی لات سے توڑے
بد کشیون نے سجدے بھی کئے ہاتھ بھی جوڑے
بے توڑے وہ بت حیدر صفدر نے نچھوڑے
کعبے کو صفا کر دیا خالق کے کرم سے
نکلے اسد اللہ اذان دیکے حرم سے
۱۵۰
کس جنگ مین سینے کو سپر کرکے نہ آئے
کس مرحلۂ صعب کو سر کرکے نہ آئے
کس فوج کی صف زیر و زبر کرکے نہ آئے
تھی کون سی شب جسکو سحر کرکے نہ آئے
تھا کون جو ایمان تہ صمصام نہ لایا
اُس شخص کا سر لاتے جو اسلام نہ لایا
۱۵۱
اس عہد مین مالک اُسی تلوار کے ہم ہین
جرار پسر حیدر کرار کے ہم ہین
فرزند محمدؐ سے جہاندار کے ہم ہین
وارث ثہ لولاک کی سرکار کے ہم ہین
کچھ غیر کفن ساتھ نہین لیکے گئے ہین
تابوت سکینہ بھی ہمین دیکے گئے ہین
۱۵۲
یہ فرق پہ عمامہ سردار زمن ہے
یہ تیغ علی ہے یہ کمربند حسن ہے
یہ جوشن داودٔ ہے جو حافظ تن ہے
یہ پیرہن یوسف کنعنا سن ہے
دکھلائین سند دست رسول عربی کی
یہ مُہر سلیمان ہے یہ خاتم ہے نبیؐ کی
۱۵۳
دیکھو تو یہ ہے کونسے جرار کی تلوار
کس شیر کے قبضہ مین ہے کرار کی تلوار
دریا نے بھی دیکھی نہین اس دھار کی تلوار
بجلی کی تو بجلی ہے یہ تلوار کی تلوار
قہر و غضب اللہ کا ہے کاٹ نہین ہے
کہتے ہین اسے موت کا گھر گھاٹ نہین ہے
۱۵۴
دم لے کہین رک کر وہ روانی نہین ہین
چلنے مین سبک تر ہے گرانی نہین اسمین
جز حرف ظفر اور نشانی نہین اسمین
جل جاؤگے سب آغ ہے پانی نہین اسمین
چھوڑیگی نہ زندہ اُسے جو دشمن دین ہے
نابین نہین غصہ سے اجل چین بجبین ہے
۱۵۵
کچھ بس نہ چلے گا جو یہ خونخوار چلے گی
سر اُڑنے کی آندھی دم حیدر چلے گی
تھم جائیگی اکبار تو سو بار چلے گی
برسے گا لہو آج وہ تلوار چلے گی
میدان سے کہین بھاگ کےجانا نہ ملے گا
دم لینے کا دنیا مین ٹھکانا نہ ملے گا
۱۵۶
ہمسے کوئی اعلیٰ نہین عالی نسبی مین
طفلی سے حائل رہے آغوش نبیؐ مین
ہم مصحف ناطق ہین زبان عربی مین
تفسیر ہین قرآن کی ہمین تشنہ لبی مین
مخفی ہین جو رتبے وہ عیان ہو نہین سکتے
خود ہمسے شرف اپنے بیان ہو نہین سکتے
۱۵۷
قطرے ہین یہ سب علم کے دریا ہین تو ہم ہین
ہر نقطۂ قرآن کے شناسا ہین تو ہم ہین
حق جسکا ہے جامع وہ ذخیرہ ہین تو ہم ہین
افضل ہین تو ہم عالم و دانا ہین تو ہم ہین
تعلیم ملک عرش پہ تھا درد ہمارا
جبریل سا اُستاد ہے شاگرد ہمارا
۱۵۸
فیض ظہور شہ لولاک نہ ہوتا
بالاے زمین گنبد افلاک نہ ہوتا
کچھ خاک کے طبقے پہ بجز خاک نہ ہوتا
ہم پاک نہ کرتے تو جہان پاک نہ ہوتا
یہ شور اذان کا سحر و شام کہان تھا
ہم عرش پہ جب تھے تو یہ اسلام کہان تھا
۱۵۹
محن سے بدی ہے یہی احسان کا غوص واہ
دشمن کے ہوا خواہ ہوے دوست کے بدخواہ
گمراہ کے بہکانے سے روکو نہ مری راہ
لو اب بھی مسافر کو نکل جانے دو للہ
مل جائیگی دم بھر مین امان رنج و بلا سے
مین ذبح سے بچ جاؤنگا تم قہر خدا سے
۱۶۰
بستی مین کہین مسکن و ماوا نکرون گا
یثرب مین بھی جانے کا ارادا نکرون گا
صابر ہون کسی کا بھی شکوا نہ کرونگا
اس ظلم کا مین ذکر بھی اصلا نکرونگا
رونا نہ چھٹے گا کہ عزیزون سے چھٹا ہون
جو پوچھے گا کہدونگا کہ جنگل مین لُٹٓا ہون
۱۶۱
اعدا نے کہا قہر خدا سے نہین ڈرتے
ناری تو ہین دوزخ کی ہوا سے نہین ڈرتے
فریاد رسول دوسرا سے نہین ڈرتے
خاتون قیامت کی بکا سے نہین ڈرتے
ہم لوگ جدھر دولت دنیا ہے اودھر ہین
اللہ سے کچھ کام نہین بندۂ زر ہین
۱۶۲
حضرت نے کہا خیر خبردار صفون سے
آیا غضب اللہ کا ہشیار صفون سے
بجلی سا گذر جاؤنگا ہر بار صفون سے
کب پنجتنی رکھتے ہین دو چار صفون سے
غربت کے چلن دیکھ چکے حرب کو دیکھو
لو بندۂ زر ہو تو مری ضرب کو دیکھو
۱۶۳
یان گوشۂ عزلت خم شمشیر نے چھوڑا
وان سہم کے چلّے کو ہر اک تیر نے چھوڑٓا
کس قہر سے گھر موت کی تصویر نے چھوڑا
ساحل کو صف لشکرِ بے پیر نے چھوڑا
عنقاے ظفر فتح کا در کھولکے نکلا
شہباز اجل صید پہ پرتول کے نکلا
۱۶۴
جلوہ کیا بدلی سے نکل کر مہ نو نے
دکھلائے ہوا مین دو سر اک شمع کی لو نے
تڑپا دیا بجلی کو فرس کے تک و دو نے
تاکا سپر مہر کو شمشیر کی ضو نے
اعدا تو چھپانے لگے ڈھالون مین سرون کو
جبریل نے اونچا کیا تھرا کے پرون کو
۱۶۵
بالا سے جو آئی وہ بلا جانب پستی
بس نیست ہوئی دم مین ستمگارون کی ہستی
دو ہاتھ لگا کر جو اُٹھی تیغ دو دستی
معلوم ہوا الٹ گئی سب فوج کی بستی
زرد اونکے ہر اک ضرب مین اللہ نے توڑے
ٹوٹین جو صفین بُت اسد اللہ نے توڑے
۱۶۶
کاٹے کبھی مُنھ سر کبھی گردن سے اُڑائے
گہہ دست قوی بازوے دشمن سے اُڑائے
یون روح کے طائر قفس تن سے اُڑائے
جس طرح پرندون کو کوئی بن سے اُڑٓائے
جانبازون کا یہ حال تھا شمشیر کے ڈر سے
جس طرح ہرن بھاگتے ہین شیر کے ڈر سے
۱۶۷
دم مین اثر قہر الٰہی نظر آیا
دوزخ کی طرف قافلہ راہی نظر آیا
جس صف مین زرہ پوش سپاہی نظر آیا
چورنگ وہین صورت ماہی نظر آیا
بھاگی تھی ہوا خوف سے غمشیر دو دم کے
مچھلی بھی نہ لہراتی تھی دامن مین علم کے
۱۶۸
چلنے مین عجب تیغ نے انداز نکالے
سرلے گئی گردن سے نئے ناز نکالے
طاقت تھی کہ ناوک قدر انداز نکالے
سُو فار کا کیا مُنھ تھا جو آواز نکالے
بازو تو جفا کیشون کے شانون سے جدا تھے
تیرون سے کمان تیر کمانون سے جدا تھے
۱۶۹
بجلی سی جو گر کر صف کفار سے نکلی
آواز بزن تیغ کی جھنکار سے نکلی
گہ ڈھال مین ڈوبی کبھی تلوار سے نکلی
در آئی جو پیکان مین تو سو فار سے نکلی
تھے بند خطا کارون پہ در امن و امان کے
چلے بھی چھپے جاتے تھے گوشون مین کمان کے
۱۷۰
سر پر جو سپر کو کسی خود سر نے اُٹھایا
نوکون پہ اوسے تیغ دو پیکر نے اُٹھایا
تلوار نے کیا دیو کو اژدر نے اُٹھایا
لڑنے کا مزا خوب ستمگر نے اُٹھایا
یون پھینک دیا خاک پہ سر کاٹ کے تن سے
اُگلے کوئی جس طرح نوالے کو دہن سے
۱۷۱
ہر ہاتھ کے پُرزے تھے تو ہر ڈھال کے ٹکڑے
پہونچے تھے کہ تھے قرعۂ رمّال کے ٹکڑے
کاٹے زرہ جسم بد افعال کے ٹکڑے
تڑپی جو وہ مچھلی تو ہوے جال کے ٹکڑے
مقتل کی جو سرحد سے چلے شام م ین ٹھہرے
کیا ماہیٔ دریاے ظفر دام مین ٹھہرے
۱۷۲
افلاک پہ چمکی کبھی سر پر کبھی آئی
کوندی کبھی جوشن پہ سپر پر کبھی آئی
گہہ پڑ گئی سینے پہ جگر پر کبھی آئی
ٹھہری کبھی پہلو پہ کمر پر کبھی آئی
طے کر کے پھری کونسا قصہ تھا فرس کا
باقی تھا جو کچھ کاٹ وہ حصہ تھا فرس کا
۱۷۳
ہر ڈھال کے پھولون کو اٹاتا تھا پھل اُسکا
تھا لشکر باغی پہ ازل سے عمل اوسکا
ڈر جاتی تھی مُنھ دیکھ کے ہر دام دجل اُسکا
تھا قلعۂ چار آئینہ گویا محل اُسکا
اس در سے گئی کھول کے وہ در نکل آئی
گہہ صدر مین بیٹھی کبھی باہر نکل آئی
۱۷۴
نیزون پہ گئی برچھیون والون کی طرف سے
جا پہونچی کماندرون پہ بھالون کی طرف سے
پھر آئی سوارون کے رسالون کی طرف سے
مُنھ تیغون کی جانب کیا ڈھالون کی طرف سے
بس ہو گیا دفتر نظری نام و نسب کا
لاکھون تھے تو کیا دیکھ لیا جائزہ سب کا
۱۷۵
جوشن پہ گئی کاٹ کے بازو نکل آئی
سینے سے بڑھی چیر کے پہلو نکل آئی
ہر زخم سے اس طرح وہ مہرو نکل آئی
معلوم ہوا پھول سے خوشبو نکل آئی
گر پڑتے تھے بجلی جدھر آتی تھی لچک کر
کیا مُنھ تھا کہ مر جاتے تھے بسمل پے پھڑک کر
۱۷۶
بے پاؤن جدھر ہاتھ سے چلتی ہوئی آئی
ندی اُدھر اک خون کی اُبلتی ہوئی آئی
دم بھر مین وہ سورنگ بدلتی ہوئی آئی
پی پی کے لہو لعل اُلگتی ہوئی آئی
۔۔۔۔۔۔۔ تھا بدن رنگ زمرد سے ہرا تھا
جواہر نکہو پیٹ جواہر سے بھرا تھا
۱۷۷
زیبا تھا دم جنگ پریوش اُسے کہنا
معشوق بنی سُرخ لباس اُسنے جو پہنا
اس آج پہ وہ سر کو جُھکاے ہوے رہنا
جوہر تھے کہ پہنے تھی دولہن پھولون کا گہنا
سبب چمن خلد کی بو باس تھی پھل مین
رہتی تھی وہ شپیرؑ سے دولہا کی بغل مین
۱۷۸
سر پٹکے تو موج اسکی روانی کو نہ پہونچے
قلزم کا بھی دھارا ہو تو پانی کو نہ پہونچے
بجلی کی چمک شعلہ فشانی کو نہ پہونچے
فخر کی زبان تیز زبانی کو نہ پہونچے
دوزخ کی زبانون سے بھی آنچ اُسکی بُری تھی
برچھی تھی سروہی تھی کٹاری تھی چُھری تھی
۱۷۹
موجود بھی ہر غول مین اور سب سے جدا بھی
دم خم مین لگاوٹ مین صفائی بھی ادا بھی
اک گھاٹ پہ تھی آگ بھی پانی بھی ہوا بھی
امرت بھی ہلاہل بھی مسیحا بھی قضا بھی
کیا صاحب جوہر تھی عجب ظرف تھا اُسکا
موقع تھا جہان جسکا وہین صرف تھا اُسکا
۱۸۰
پونچی جو سپر تک تو کلائی کو نہ چھوڑا
ہر ہاتھ مین ثابت کسی گھائی کو نہ چھوڑا
شوخی کو شرارت کو لڑائی کو نہ چھوڑا
تیری کوڑ کھائی کو صفائی کو نہ چھوڑا
اعضائے بدن قطع ہوئے جاتے تھے سب کے
قینچی سی زبان چلتی تھی فقرے تھے غضب کے
۱۸۱
ڈر ڈر کے قدر است سنانون نے جھکائے
دب دبکے سر عجز کمانون نے جھکائے
ہٹ ہٹ کے علم انمین جوانون نے جھکائے
سر خاک پہ گر گرکے نشانون نے جھکائے
غل تھا کہ پناہ اب ہمین یا شاہ زمان دو
پھیلاے تھے دامن کو پہرہرے کہ امان دو
۱۸۲
شہ کہتے تھے ہے باڑھ پہ دریا نہ رُکے گا
ہے موج پہ آفت کا طمانچہ نہ رُکے گا
بے ممتح و ظفر دلبر زہرا نہ رُکے گا
تا عرق نہ فرعون ہو موسی نہ رُکے گا
ہے بحر غضب نام ہے ۔۔۔۔۔۔۔۔۔۔۔۔۔۔ اسکا
رُکنے کا نہین شام تلک ۔۔۔۔۔۔۔۔۔۔۔ اسکا
۱۸۳
چڑھتی ہے یہ ندی تو اُترتی ہے بمشکل
جب باڑھ پہ آئی تو ٹھہرتی ہے بمشکل
اس گھاٹ سے کشتی بھی اُبھرتی ہے بمشکل
دھارے مین جو ڈوبے تو اُبھرتی ہے بمشکل
پانی پہ نہین بحر ہے اس تیغ کے برین
چکر مین وہ رہتا ہے جو آجاے بھنور مین
۱۸۴
طوفان غضب آب دم شمشیر سے اُٹھا
وار اُسکا تبر سے نہ کسی تیر سے اُٹھا
ضربت کا نہ لنگر کسی تدبیر سے اُٹھا
اک موجۂ خون لشکر بے پیر سے اُٹھا
اللہ رے تلاطم کہ زمین چھپ گئی رن کی
ضربت جو پڑی ڈوب گئین کشتیان تن کی
۱۸۵
وہ نعرۂ شیرانہ وہ حملے وہ تہور
تھراّتے تھے ساونت لرزتے تھے بہادر
جنات کو حیرت تھی ملایک کو تحیر
وہ سرعت شبدیز کہ رُکتا تھا تصور
مارا اُسے دو لاکھ مین جاکر جسے تاکا
سب ٹھاٹھ تھا ضرغام الٰہی کی دعا کا
۱۸۶
اس صف سے گئے بیچ مین اُس غول کے نکلے
جو فوج چڑھی مُنھ پہ اُسے رول کے نکلے
انبوہ سے یون تیغ دو سر تول کو نکلے
گویا در خیبر کو علی کھول کے نکلے
آفت مین ہر اک شعبدہ پردار اُدھر تھا
سرور کے لئے باز یہان فتح کا در تھا
۱۸۷
بڑھتے تھے جو تولے ہوے شمشیر دو دم کو
ہاتھون کو ظفر چومتی تھی فتح قدم کو
تھا خوف سے لرزہ عرب و روم و عجم کو
اک شیر نے روکا تھا چھ لاکھ اہل ستم کو
دنیا جو بچی روحِ محمد کا سبب تھا
شپیر اگر رحم نہ کرتے تو غضب تھا
۱۸۸
لڑتے تھے گر غیظ سے رحمت تھی زیادہ
شفقت بھی نہ کم تھی جو شجاعت تھی زیادہ
نانا کی طرح خاطر امت تھی زیادہ
بیٹون سے غلامون کی محبت تھی زیادہ
تلوار نہ ماری جسے مُنھ موڑتے دیکھا
آنسو نکل آئے جسے دم توڑتے دیکھا
۱۸۹
فرماتے تھے اعدا کو ترائی سے بھگا کر
کیون چھوڑ دیا گھاٹ کو روکو ہمین آ کر
دعوت یوہین کرتے ہین مسافر کو بلاکر
ہم چاہین تو پانی بھی پئین نہر مین جاکر
پر صبر کے دریا ہین ہمین پیاس نہین ہے
اب زہر یہ پانی ہے کہ عباس نہین ہے
۱۹۰
بھولی نہین اکبر کی ہمین تشنہ دہانی
وہ چاند سا رخ وہ قدر قامہ وہ جوانی
وہ سوکھے ہوے ہونٹھ وہ اعجاز بیانی
دکھلاکے زبان مانگتے تھے نرع مین پانی
کس سے کہین جو خونِ جگر ہمنے پیا ہے
بعد ایسے پسر کے ابھی کہین باپ جیا ہے
۱۹۱
یہ کہکے سکینہ کے بہشتی کو پکارے
الفت ہمین لے آئی ہے پھر پاس تمھارے
لڑتے ہوے آپہونچی ہین دریا کے کنارے
عباس غش آتا ہے ہمین پیاس کے مارے
ان سوکھے ہوے ہونٹھون سے ہونٹھون کو ملا دو
کچھ مشک مین پانی ہو تو بھائی کو پلا دو
۱۹۲
لیٹے ہوے ہو ریت مین کیون مُنھ کو چھپائے
اُٹھو کہ سکینہ کو یہان ہم نہین لاے
غافل ہو برادر تمھین کس طرح جگاے
ہے عصر کا وقت اے اسداللہ کے جاے
خوش ہونگا مین آگے جو علم لیکے بڑھوگے
کیا بھائی کے پیچھے نہ نماز آج پڑھوگے
۱۹۳
کہکر یہ سخن رونے لگا بھائی کو بھائی
تلوار سے مہلت ستم ایجادون نے پائی
جس فوج نے رن چھوڑ دیا تھا وہ پھر آئی
دو روز کے پیاسے پہ گھٹا شام کی چھائی
بارش ہوئی تیرون کی ولی ابن ولی پر
سب ٹوٹ پڑے ایک حسینؑ ابن علی پر
۱۹۴
کی شہہ نے جو سینے پہ نظر پوچھ کے آنسو
سب چھاتی سے تھے ناف تلک تیر سہ پہلو
ہر سمت سے تیغین جو لگاتے تھے جفا جو
سالم نہ کلائی تھی نہ شانہ تھا نہ بازو
برگشتہ زمانہ تھا شہ تشنہ گلو سے
پھل برچھیون کی سُرخ تھے سید کے لہو سے
۱۹۵
زخمون سے جو وہ دست مبارک ہوے بیکار
ہرنے پہ رکھی شہ نے سپر میان مین تلوار
بس کعبۂ ایمان کے قریب آگئے کفار
مظلوم پہ تیغین کئی سو چل گئین یکبار
یون شاہ کو گھیرے تھے پرے فوج ستم کے
جس طرح صف آرا تھی صنم گرد حرم کے
۱۹۶
سجدے کی جگہ چھوڑی نہ تیرون نے جبین پر
تقدیر نے لکھے کئی خط ایک نگین پر
کثرت تھی جراحت کی رخ قبلہ دین پر
ہر جا خط شمشیر تھے قرآنِ مبین پر
تلوارون سے پُرزے تھا ہر اک عضو بدن کا
مجموعۂ پریشان تھا سسیپارۂ تن کا
۱۹۷
حضرت کی یہ صورت تھی فرس کا تھا یہ احوال
منھ تیغون سے زخمی تھا بدن تیرون سے غربال
گھائل تھی جبین خون مین ڈوبی ہوئی تھی بال
گردن کا وہ کینڈا تھا نہ شوخی تھی نہ وہ چال
ہر سمت سے تیرون کا جو منھ اُسپہ پڑا ہے
پر کھولے ہوے دھوپ مین طاؤس کھڑا ہے
۱۹۸
جھک جاتے تھ ہرنی پہ جو غش مین شہ ابرار
مُنھ پھر کے آقا کی طرف تکتا تھا رہوار
چُمکار کے فرماتے تھے شپیر دل افگار
اب خاتمۂ جنگ ہے اے اسپ وفادار
اُترینگے بس اب تجھ سے چھٹا ساتھ ہمارا
نہ پاؤن ترے چلتے ہین نہ ہاتھ ہمارا
۱۹۹
زخمی ہے نہین اب تری تکلیف گوارا
کرتے ہین سنبھلنے کا نہین اب ہمین یارا
کیا بات تری خوب دیا ساتھ ہمارا
آپہونچا ہے منزل پہ یداللہ کا پیارا
تو جسمین پلا ہے وہ گھر اکدم مین لٹے گا
بچپن کا ہمارا ترا ساتھ آج چھٹے گا
۲۰۰
گھیرے ہین عدو خیمے تلک جا نہین سکتے
کھوئی ہے جو طاقت اُسے اب پا نہین سکتے
پہلو ترے مجروح ہین ٹھکرا نہین سکتے
مشکل ہے سنبھلنا تجھے دوڑا نہین سکتے
حیوان کو بھی دکھ ہوتا ہے زخموں کی تعب کا
مین درد رسیدہ ہون مجھے درد ہے سب کا
۲۰۱
کس طرح دُکھاؤن کہ ترے زخم ہین کاری
مین نے تو کسی دن تجھے قمچی نہین ماری
گھوڑے نے سُنین درد کی باتین جو یہ ساری
دو ندیان اشکون کی ہوئین آنکھون سے جاری
حیوان کو بھی حیرت ہوئی اس لطف و کرم پر
مُنھ رکھ دیا مڑ کر شہ والا کی قدم پر
۲۰۲
گردن گو ہلایا کہ مسیحا نہ اُتریئے
دم ہے ابھی مجھ مین مرے آقا نہ اُتریئے
تلوارین لیے گرد ہین اعدا نہ اُتریئے
سب فوج چڑھی آتی ہے مولا نہ اُتریے
اے واے ستم صدر نشین خاک نشین ہو
حسرت ہے کہ مر جاؤن تو خالی مرا زین ہو
۲۰۳
شہ نے کہا تا چاند مسافر سے محبت
وہ تونے کیا ہوتا ہے جو حقِ رفاقت
بتلا تو سنبھلنے کی بھلا کون ہے صورت
نہ ہاتھ مین نہ پاؤن مین نہ قلب مین طاقت
بہتر ہے کہ اُترون نہین تیورا کے گرونگا
پھٹ جائینگے سب زخم جو غش کھاکے گرونگا
۲۰۴
ہے عصر کا ہنگام مناسب ہے اُترنا
اس خاکپہ ہے شکر کا سجدہ مجھے کرنا
گو مرحلۂ صعب ہے دنیا سے گذرنا
سجدے مین کٹے سر کہ سعادت ہے یہ مرنا
طاعت مین خدا کے نہین صرفہ تن و سر کا
ذی حق ہین ہمین اسکے کہ ورثہ ہے پدر کا
۲۰۵
اُترا یہ سخن کہکے وہ کونین کا والی
خاتم سے نگین گر گیا زین ہو گیا خالی
اُس دکھ مین نہ یاور تھے نہ مولا کے  موالی
خود ٹیک کے تلوار کو سنبھلے شہ عالی
کپڑے تنِ پُرنور کے سب خون مین بھرے تھے
اک ہاتھ کو رہوار کی گردن پہ دھرے تھے
۲۰۶
مُنھ یال پہ رکھ رکھکے یہ فرماتے تھے ہر بار
جا ڈیوڑھی پہ اے صاحب معراج کے رہوار
اب ذبح کرینگے مجھے اکدم مین ستمگار
زینب سے یہ کہنا کہ سکینہ سے خبردار
رہنا وہین جب تک مرا سر تن سے جدا ہو
لیجاؤ بانو کو جدھر حکم خدا ہو
۲۰۷
یہ کہکے جو سرکا اسد اللہ کا جایا
اک تیرِ جبین پر بن اشعث نے لگایا
فریاد نے زہرا کی دو عالم کو ہلایا
پیکان سہ پہلو عقب سر نکل آیا
تڑپے نہ زہے صبر امام دوجہان کا
سوفار نے بوسہ لیا سجدے کے نشان کا
۲۰۸
حضرت نے جبین سے ابھی کھینچا تھا نہ وہ تیر
جو سر پہ لگی تیغ بن کاہل بے پیر
ابرو تک ۔۔۔۔۔۔۔۔۔۔ کر جو اُٹھی ظلم کی شمشیر
سر تھام کے بس بیٹھ لئے خاک پہ شپیرؑ
چلاے ملک دیکھ کے خون سبط نبیؐ کا
تھا حال یہی مسجد کُوفہ مین علیؑ کا
۲۰۹
بیٹھے تھے دو زانو سوے قبلہ شہ بے پر
جھکتے تھے کبھی غش مین اُٹھاتے تھے کبھی سر
تھے ذکر خدا مین کہ لگا تیر جبین پر
یاقوت نبی ڈوب کے لعل لب اطہر
یہ آیا لہو تابہ زنخدانِ مبارک
ٹھنڈے ہوے دو گوہر دندانِ مبارک
۲۱۰
نیزے کا بن وہب نے پہلو پہ کیا وار
کاندھے پہ چلی ساتھ ذراعہ کی بھی تلوار
ناوک بن کاہل کا کلیجے کے ہوا پار
بازو مین در آیا تیر خولیِ خونخوار
تلوار سے وقفہ نہ ملا چند نفس کا
دم رُک گیا نیزہ جو لگا ابن انس کا
۲۱۱
تھرّا کے جُھکے سجدۂ حق مین شہ ابرار
شورِ دُہلِ فتح ہوا فوج مین یکبار
خوش ہوکے پکارا پسر سعد جفاکار
اے خولی و شیث و بن ذی الجوشن جرار
آخر ہے بس اب کام امام ازلی کا
سر کاٹ لو سبکے ملکی حسین ابن علی کا
۲۱۲
راوی نے یہ کہا ہے بپا ہوگیا محشر
یارہ ستم ایجاد بڑھے کھینچکے خنجر
اک سیّدہ نکلی در خیمہ سے کھلے سر
سقنع تھا نہ بُرقع تھا نہ موزے تھے نہ چادر سر
باقی تھا فقط بیکس و مجبور کا پردا
اک چادر عصمت تھے ادراک نور کا پردا
۲۱۳
لٹکے ہوے تھے چہرۂ انور پہ کُھلے بال
تابندہ تھا بالاے جبین اختر اقبال
دکھلاتی تھی شوکت اسد اللہ کا اجلال
صورت تھی وہی اور وہی قامت تھا وہی حال
چلائے لعین خوف سے ہاتھ آنکھون پہ دھرکے
لُو فاطمہ آتی ہین بچانے کو پسر کے
۲۱۴
ہلتا تھا فلک ہاتھون سے جب پیٹتی تھی سر
بجلی کی طرح کوندتے تھے کانون کے گوہر
فرماتی تھین فضہ جو اُڑہا دیتی تھی معجر
فریادی ہون فریادی کو کیا چاہیے چادر
سر ننگے یوہین جاؤنگی روضہ پہ نبی کے
پردہ تو گیا ساتھ حسین ابن علی کے
۲۱۵
اُس ٹھیر مین آکر وہ ضعیفہ یہ پکاری
اے سبط نبی ابن علی عاشق باری
گھوڑا تو ہے کوتل کدھر اُتری ہے سواری
بھیّا بہن آئی ہے زیارت کو تمھاری
مر جاؤنگی حضرت کو جو پانے کی نہین مین
بے آپکے دیکھے ہوے جانے کی نہین
۲۱۶
اُسوقت شہ دین نے سُنی زاریٔ خواہر
جسوقت کہ تھا خلق مبارک تہہ خنجر
فرمایا اشارے سے کہ اے شمر ستمگر
زینب نکل آئی ہے ٹھہر جا ابھی دم بھر
آخر تو سفر ہوتا ہے اس دار محن سے
دو باتین تو کر لینے دے بھائی کو بہن سے
۲۱۷
مُنھ پھیر لیا شمر نے خنجر کو ہٹا کے
دی شہ نے یہ زینب کو صدا اشک بہا کے
تڑپاتی ہو بھائی کو بہن بلوے مین آکے
دیکھوگی کسے ہمتو ہین پنجے مین قضا کے
اُٹھ سکتے نہین جسم پہ تلوارین پڑی ہین
گھبراؤ نہ اماّن مرے پہلو مین کھڑی ہین
۲۱۸
جاؤ صف ماتم پہ کرو گریہ و زاری
گھر سے نکل اے نہ سکینہ مری پیاری
فردوس سے آپہونچی ہے نانا کی سواری
بس اب نہ سنوگی بہن آواز ہماری
رونا ہے تو رو لیجو مری لاش پہ آکے
لو خاک پہ ہم جھکتے ہین سجدے مین خدا کے
۲۱۹
دوڑی یہ صدا سنکے یداللہ کی جائی
چلائی کہ دیدار تو مین دیکھ لون بھائی
پر ہاے بہن بھائی تک آنے بھی نہ پائی
یان ہوگئی سید کے سروتن مین جدائی
قاتل کو نہ گردن کو نہ شمشیر کو دیکھا
پہونچین تو سنان پر سر شپیرؑ کو دیکھا
۲۲۰
سر دیکھکے بھائی کا وہ بیکس یہ پکاری
دکھ پائی بہن آپ کی مظلومی کے واری
خنجر سے یہ گردن کی رگین لٹ گئین ساری
تم مر گئے پوچھے گا خبر کون ہماری
آفت مین پھنسی آل رسول عربی کی
اب جائین کہان بیٹیان زہرا و علی کی
۲۲۱
ہے ہے پسر صاحب معراج حسینا
پردیس مین بہنون کا لٹا راج حسینا
گویا کہ علی قتل ہوے آج حسینا
ہے ہے کفن و گور کے محتاج حسینا
پُرسا بھی ترا دینے کو آتا نہین کوئی
لاشا بھی زمین پر سے اُٹھاتا نہین کوئی
۲۲۲
خاموش انیسؔ اب کہ ہے دل سینے مین بیچین
لکھے نہین جاتے ہین جو زینب نے کیے بین
اب حق سے دعا مانگ یہ اس بزم کے مابین
حاسد ہین بہت رحم کر اے خالق کونین
ناحق ہے عداوت انھین اس ہیچدان سے
بے تیغ کٹے جاتے ہین شمشیر زبان سے


سلام
۱
کسی کو مجرئی ہمدم نہ ہنگام اجل پایا
علی جب آئے تب مشکل کو جانکندن کی ۔۔۔ پایا
۲
کہا شپیر نے اکبر گل باغ جوانی تھا
اُسے نیزہ لگاکر کچھ لعینون نے نہ پھل پایا
۳
لگایا تیر جس کجباز نے وقت وغا شہ پر
جواب راست اُسنے تیغ شہ سے برمحل پایا
۴
لعین کہتے تھے روکین وار کینوکر تیغ حیدر کا
کبھی سر پر کبھی بر مین کبھی زیر بغل پایا
۵
پس از قتل شہ دین گھر جلا قیدی ہوئین رانڈین
نہ ماتم کی صفین بچھین نہ رونے کا محل پایا
۶
ہوا گھر چھوڑ کر قربان جو فرزند زہرا پر
قریب قصر حیدر باغ جنت مین محل پایا
۷
اُٹھایا داغ فرزند جو ان کا عین پیری مین
شہ دین نے گلستان ریاضت کا یہ پھل پایا
۸
رفیقون کی طرف دیکھا جو ہنگام وغا شہ نے
ہر اک جانباز کو آمادہ جنگ و جدل پایا
۹
وطن مین کہتی تھی صغرا مصیبت کچھ ہے بابا پر
بہت مین نے دل غمگین کو مضطر آج کل پایا
۱۰
غضب تڑپے شہہ دین رکھ کے سر اکبر کے لاشے پر
جگر مین اُسکے جب ٹوٹا ہوا برچھی کا پھل پایا
۱۱
سر حر اپنے زانو پر رکھا شاہ دوعالم نے
جری نے رتبہ معراج ہنگام اجل پایا
۱۲
عمر سے کہتا تھا حر سایۂ طوبا ملا مجکو
ہوا خواہی مین سر و باغ زہرا کے یہ پھل پایا
۱۳
فرس سے ہوکے زخمی خاک پہ گرنے لگے جسدم
شہ والا نے دست فاطمہ زیر بغل پایا
۱۴
بڑھا جو منھ پہ اسکا سر اُتارا تیغ حیدر نے
مٹا آئی اُسے جسکے ذرا ابرو پر بل پایا

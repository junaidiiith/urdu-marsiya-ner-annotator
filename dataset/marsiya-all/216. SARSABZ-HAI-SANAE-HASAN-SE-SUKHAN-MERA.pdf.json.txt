جلد ششم
مرثیہ میر انیس

۱
سرسبز ہے ثنائے حسنؑ سے سخن مرا
سینچا ہوا ہے خونِ جگر سے چمن مرا
ٹکڑے ہے زہرِ غم سے دل پُر محن مرا
لازم ہے سبز ہو پسِ مردن کفن مرا
ریحانِ خلد کی سرِ تربت بہار ہو
سنگِ لحد بھی ہو تو زمرد نگار ہو
۲
فوج سخن مین شقہ کشا ہے علم مرا
پڑتا ہے سب سے مدح مین بڑھ کر قدم مرا
ڈنکا بجے جہان مین نہ کیون دمبدم مرا
ہے معرکہ مین رستم دستان قلم مرا
ارصاف لکھ کے شپرؑ عالی وقار کا
خامہ دکھا رہا ہے چلن ذوالفقار کا
۳
ہر جا ہے ملک نظم مین نظم و نسق مرا
کہتے ہین انتظام جسے ہے وہ حق مرا
ہے سہل و ممتنع یہ کلام ادق مرا
برسون پڑھے تو یاد نہو دے سبق مرا
پائی نہین کبھی یہ حلاوت نبات مین
مضمونِ نو پٹک رہے ہین بات بات مین
۴
ہے گوہرِ محیطِ فصاحت سخن مرا
گویا ہے موتیون کا خزانہ دہن مرا
ہے مدح خوانی گُلِ زہراؑ چلن مرا
محفوظ ہے جہان مین خزان سے چمن مرا
بلبل نے ایسے نغمۂ رنگین سُنے نہین
دامن مین ہین وہ گل جو کسی نے چُنے نہین
۵
مقبول ہے کلامِ فصاحت نشان مرا
ہے بادشاہِ کون و مکان قدردان مرا
شہرہ زمین سے کیون نہوتا آسمان مرا
بلبل وہ ہون کہ عرش پہ ہے آشیان مرا
مدحِ حسنؑ سے زینتِ حسنِ قبول ہے
یہ رتبۂ غلامیٔ آل رسولؐ ہے
۶
ہان اے کمیتِ خامۂ مشکین طراز بس
یہ شوخیان یہ چاپکی و ترک وقار بس
اے شہسوارِ طبعِ فصاحت نواز بس
اے یکہ تازِ وسعت و عجز و نیاز بس
جاتا ہے کیون فلک پہ طرارے کئے ہوئے
آداب کا مقام ہے باگین لیئے ہوئے
۷
نورِ خدا کی مدح بشر کی ہے کیا مجال
پہونچا کبھی نہ خیل ملک کا جہان خیال
اوصافِ آل مین فصحانی زبان ہے لال
ناقص کو ہان اگر وہی چاہے تو دے کمال
برسون لکھین تو وصفِ محمد بیان نہو
ہرموے تن زبان ہو تو شمہ بیان ہو
۸
کیونکر بیان ہو شوکت و شان پیمبریؐ
عاجز ہین یہان فرزدق و حسان و خمیری
طاقت یہ کس مین ہے جو لکھے زورِ حیدری
دوڑے کمیتِ خامہ تو کھاؤ سکندری
قرآن مین جنکا وصف مکرر خدا کرے
کسکی زبان سے پھر بشر ادن کی ثنا کرے
۹
قصرِ ثناے آل محمدؐ بہت ہے دور
کرتا ہے دم مین ذہن رسا سو جگہ قصور
بس اے زبان یہ چرب زبانی ہے کیا ضرور
ہے بے نیاز دہن و قصاری سے شمع طور
بی مثل دبی نظیر ہین اور بی عدیل ہین
کافی ہے یہ کہ نورِ خدائے جلیل ہین
۱۰
کیا وصیف کر سکے کوئی تاب بیان کہان
طاہر ہو سلسبیل سے ایسی زبان کہان
ذرّہ کہان وہ مہر تجلی نشان کہان
نسبت ہے کیا زمین کہان آسمان کہان
حقا کہ پنجتن کے شرف بے قیاس ہین
پانچون حواس آپ یہان بیحواس ہین
۱۱
بینا ہوئی جو چشم تو نورِ خدا کہا
عقدہ کہلا تو عقل نے مشکلکشا کہا
مطلب ہوا حصول تو حاجت روا کہا
پایا دُرِ مراد تو بحرِ سخا کہا
ہم خوش ہوے کہ مدح کے دریا بہا دیئے
کیا بڑھ گیا جو بحر میں قطرے ملا دیئے
۱۲
یوسفؑ کے حُسن سے اونھین گر دیجیئے مثال
وہ ماہتاب اور یہ خورشیدِ بے زوال
سر سبز ہر طرح ہے رسولؐ خدا کی آل
اے شہرۂ ملاحتِ محبوبِ ذوالجلال
یوسف سا مہ لقا کوئی زیر فلک تھا
دیکھا مزہ جو حُسن مین اونکے نمک نہ تھا
۱۳
باقی رہے بس اب پَے تشبیہ مہر و ماہ
رخ ایک کا ہے زرد تو دل ایک کا سیاہ
لغزش یہان خطا ہے تعلّی یہان گناہ
ہشیار اے قدم کہ دم تیغ پر ہے راہ
کیا کیا کہا نجائیگا کیا کیا نہ کہہ گئے
سالک ہزارہا اسی منزل مین رہ گئے
۱۴
غافل نہو درود سے ہان اے زبان پاک
دکھلا دے فیضِ چشمۂ کوثر دہانِ پاک
قربان ہے جان احمدؐ مرسل پہ جانِ پاک
جُھکتا ہے عرش دیکھکے وہ آستانِ پاک
کاٹین زبان کو مدح پہ گر بے محل چلے
سجدے کی جا ہے کیون نہ قلم سر کے بل چلے
۱۵
اللہ رے فیضِ مدح طرازیٔ شپیری
مطلع ہے صاف مطلع خورشید خاوری
نقطون کے گرد کیون نہ چہرے نورِ اختری
وہ نظم ہے کہ جسکا ثریا ہے مشتری
حورون کا رشک مانیٔ نیکو سرشت ہے
مصرع نہین ہے سروریاضِ بہشت ہے
۱۶
اب راویان حسرت و رنج و غم و ملال
کرتے ہین اس طرح سے رقم مجتباؐ کا حال
دنیا سے جبکہ اوٹھ گئے محبوبِ ذوالجلال
آفت مین مبتلا ہوے زہراؑ کے نونہال
در پر نبیؐ کے نرغۂ اہلِ جفا ہوا
دیکھا گلا پدر کا رسن مین بندھا ہوا
۱۷
پہلو پہ مان کی دستِ عدو سے جو در گرا
کیا بلبلا کے روتے تھے سبطین مصطفا
چلاتے تھے تڑپ کے جو وہ وا محمداؐ
ہل جاتی تھی ضریح شہنشاہِ انبیا
مہلت جو ایکدم نہ ملی شور دشین سے
بعد رسول سوئے نہ اک رات چین سے
۱۸
نانا کے غم مین تھے ابھی گریان وہ سوگوار
ناگہ ہوے جنازے پہ مادر کے اشکبار
تیغِ الم سے مان کے ابھی تھا جگر فگار
جو یک بیک جہان سے اوٹھتے شیر کردگار
مرتے ہی مرتضا کے عجب دَور ہو گیا
گردش کا آسمان کی نیا طور ہو گیا
۱۹
مطلع
مسجد مین قتل جب شہ خیبر شکن ہوے
زینت دہِ سریر امامت حسنؑ ہوے
سبطِ رسول جبکہ امام زمن ہوے
ممنون فیض عام سے سب مرد وزن ہوے
چرچا تھا خوبیون کا فلک سے زمین تلک
خُلق حسن کا شور تھا عرش برین تلک
۲۰
حلاّلِ مشکلات امیر و فقیر تھے
اور شاہِ لافتا کے معظم وزیر تھے
قائم مقام سرورِ گردون سریر تھے
کیا گوہر نسب مین عدیم النظیر تھے
نانا رسول بادشہ مشرقین سا
بازو اگر دیا تو خداے حسینؑ سا
۲۱
اللہ رے جود و فیض زہے شفقت امام
بھوکون پہ اور غریبون پہ الطاف تھا مدام
منظور پرورش تھی یتیمون کی صبح و شام
گویا کہ پھول جھڑتے تھے کرتے تھے جب کلام
محتاج و بیوطن جو زیارت کو آتے تھے
مسند سے اوٹھ کے پہلو مین اونکو بٹھاتے تھے
۲۲
منظور طبع تھا کہ نہ بدلے کسی کا دل
سائل کو دیکے ہوتے تھے ہمت سے منفعل
تقصیر کرکے ہوتا تھا کوئی اگر خجل
فرماتے تھے کہ تجکو حسنؑ نے کیا بحل
میں صاحب کرم ہون عبث تجکو باک ہے
دل ہے وہ آئینہ جو کدورت سے پاک ہے
۲۳
لکھتا ہو یون سجار مین راویٔ خوش کلام
اکدن سواز جاتے تھے شاہِ ذوالاحترام
خدّام تھے سواری مین سرگرم اہتمام
جُھکتے تھے صف بہ صف پئے تسلیم خاص و عام
تھی روشنی زیاد تجلی طور سے
رستے بھرے تھے نورِ الٰہی کے نور سے
۲۴
ناگاہ آیا سامنے اک مرد خیرہ سر
اور جانبِ امام درشتی سے کی نظر
مُنھ سے کلام سخت کہے اوسنے بیشتر
ترک ادب ہے لاؤن اوسے کس زبان پر
سمجھا نہ رتبۂ شہ عالی مقام کو
دشنام دی امام علیہ السلام کو
۲۵
جب کر چکا وہ بے ادبانہ یہ سب کلام
حضرت نے اوسکا دیکھ کے مُنھ روک لی لگام
اور مُسکرا کے آپ نے کی سبقتِ سلام
فرمایا کیون ہے غیظ مین اے مرد نیکنام
شاید اسیرِ دامِ بلا و محن ہے تو
مجکو گمان یہ ہے کہ غریب الوطن ہے تو
۲۶
مجھ سے سوال کرکہ مین حاجت روا کرون
اور دردِ مفلسی ہو تو اوسکی دوا کرون
گر تو مریض ہے تو شفاکی دعا کرون
ہووے کسی کا قرض تو اوسکو ادا کرون
تنہا ہے گر تو آکے مرا غمگسار ہو
پیدل ہے گر تو گھوڑے پہ میرے سوار ہو
۲۷
گر عازمِ سفر ہے تو لے مجھسے زادِ راہ
بھاگا ہے گر کہین سے تو یہان آکے لے پناہ
بھوکا ہے گر تو سیر ہو اے بندۂ آلہ
عریان ہے گر تو لے یہ مرا جامہ و کلاہ
اہلِ کرم ہین لال جنابِ امیرؑ کے
مہمان چند روز ہو گھر مین فقیر کے
۲۸
حاضر ہونگا مین تری خدمت مین شب و روز
ہرگز کسی طرح کا نہوگا تجھے تعب
مہمان کو دوست رکھتے ہین سب خاصگانِ رب
دیگا حسینؑ تجکو زر و مال بے طلب
ہم آلِ مصطفےؐ ہین یہ سب گھر رحیم ہے
مجھسے زیادہ میرا برادر کریم ہے
۲۹
محتاج ہین پہ خلق کے حاجت روا ہین ہم
واللہ صاحبِ شرفِ ہل اتا ہین ہم
جو دردِ لاد وا ہو تو اوسکی دوا ہین ہم
مشکلکشا کے لال ہین مشکلکشا ہین ہم
ہمکو رضاے خالق اکبر عزیز ہے
سائل سے گھر عزیز ہے نہ سر عزیز ہے
۳۰
سُنکر کلامِ بادشۂ آسمان سریر
کانپا مثالِ بید سراپا وہ مرد پیر
بے اختیار روکے پکارا کہ اے امیر
تیرا کوئی عدیل نہ اوسکا کوئی نظیر
شیرؐ خدا وصیٔ نبی لاکلام ہے
حقا کہ تو امام ہے ابنِ امام ہے
۳۱
حیدرؐ سے بغض تھا مجھے اور آپ سے عناد
مانندِ روح و جسم ہوا آج انجام
دل سے تمام محو ہوے باطنی فساد
اب بخشیے خطا کو یہی ہے مری مراد
تعذیر دیجیے تیغ دو پیکر نکالیئے
تقصیر وار ہون مین زبان کاٹ ڈالیئے
۳۲
چھاتی لگاکے کہنے لگا وہ خدا کا نور
بیتاب کس لیئے ہے ترا کچھ نہین قصور
ایمان لایا تو مرے دل کو ہوا سرور
نزدیک اب بہشت سے ہے سقر سے دور
آلِ نبی کی تجکو محبت زیاد ہو
تجھسے حسنؑ خوشی ہے خدا تجھسے شاد ہو
۳۳
کیا پرورش تھی بندون پہ اس نثار حکم کے
ایسا گناہ گار ہوا دم مین رُستگار
مولا کا حل و فیض ہے عالم پہ آشکار
ہے رحم بیحساب تو بخشش ہے بے شمار
پیدا ہوے تھے یہ عوضِ خاک نور سے
رحمت سے دل بنا تھا تن پاک نور سے
۳۴
بابا تھا شہر علم رسولِؐ خدا کا باب
اٹکا بھی علم و حل تھا بیحد و بیحساب
تھے دفتر جہان مین عجب فرد و انتخاب
لکھین گر ایک وصف تو بنتی ہے اک کتاب
خلعت نبیؐ کا قامتِ زیبا پہ ٹھیک تھا
اور کنیت مین نامِ علیؑ کے شریک تھا
۳۵
وہ گوہر محیطِ شرف معدنِ سخا
مصداقِ نفسِ انفسا جانِ مرتضاؐ
جس روز بطنِ فاطمہؑ سے جلوہ گر ہوا
تجویز اسم مین مترود تھے مصطفاؐ
شپرؑ جو نام رکھ دیا ربّ جلیل نے
ابلاغ حکم آکے کیا جبرئیل نے
۳۶
مذکور ہے نماز مین مشغول تھے رسولؐ
اور تھا سوار دوش نبیؐ دلبر بتولؑ
سجدے کو سیددِ دوسرا نے دیا جو ملول
سمجھے صحابہ وحی خدا کا ہوا نزول
جب پڑھ چکے نماز تو رفعِ گمان کیا
رتبے کو نورعین کے سب پر عیان کیا
۳۷
حقا کہ گوشوارٔ عرشِ خدا ہے تو
بیشک عزیز بارگہ کبریا ہے تو
ریحانِ مصطفےٰ جگرِ مرتضاؑ ہے تو
دریائے مکرمت کا دُرِ بے بہا ہے تو
منظور اسکا رنج نہ اسکی گزند ہے
جو ہے اسے پسند خدا کو پسند ہے
۳۸
مشہور ہے ریاضتِ شہزادۂ انام
کی عمر صرف زُہد و عبادت بن صبح و شام
لیتا تھا کوئی نارِ جہنم کا جبکہ نام
خوفِ خدا سے کانپتا تھا جسم و تن تمام
ناز و نعم سے پالا تھا خیرالانام نے
پچیس حج پیادہ کئے تھے امام نے
۳۹
ازبسکہ تھے رسولِؐ خدا سے شبیہ تر
تھی صاف شان مرتضیٰ سرسے تا کمر
ہوتے کسی جگہ جو اندھیرے مین جلوہ گر
نورِ خدا سے ہوتا تھا روشن تمام گھر
زلفون مین دیکھتا تھا جو چہرہ جناب کا
ہوتا تھا نصف شب کو یقین آفتاب کا
۴۰
ہمت کو نام پاک کی نسبت سے تھا شرف
لعل گُہر سے بھر دیئے تھے سائلون کے کف
پھرتے تھے کونچہ ہاے مدینہ مین جس طرف
ہو جاتے تھے غنی فقرا دم مین صف نصف
انبارِ نان دوش پہ اکثر اوٹھاتے تھے
بھوکون کو جاکے راتون کو کھانا کھلاتے تھے
۴۱
تھی صولتِ رسولِؐ خدا شانِ انبیا
حصہ مین تھی شجاعتِ سلطانِ لافتا
عصمت بتولؑ پاک کی تھی سر سے تا بہ پا
اعجاز بھی ہوے تھے نمودار بارہا
انگشتِ احمدیؐ سے تو شق القمر ہوا
دستِ حسنؑ سے خشک شجر بارور ہوا
۴۲
دریا اگر بداد اور اشجار ہون قلم
اوصاف اوس جناب کے ہرگز نہون رقم
صلحِ معاوجہ مین جو ہے گفتگو بہم
اسجا نہین مقام تردد کا بیش و کم
خالق نے اونکا محرم رازِ خفی کیا
جو مصلحت امام نے سمجھی وہی کیا
۴۳
ظاہر تھا سب امامِ زمان پر مآلِ کار
باطن مین تھا رفیق نہ کوئی معین و بار
ملتے اگر حسینؑ سے انصارِ جان نثار
کرتے حسنؑ بھی جنگ بمیدان کارزار
ہان یاعر حسینؑ عجب کام کر گئے
آقا کے آگے برچھیان کھاکھا کے مر گئے
۴۴
ظلم و ستم امام پہ جب سے گذر چکے
اور سنگِ صبر سینۂ اقدس پہ دہر چکے
قصے جو قتل و جنگ کے تھے سربسر چُکے
انجام کار ترکِ خلافت بھی کر چکے
مانندِ مُہر اپنے مکان کے مکین ہوے
بیت الشرف مین بیٹھ کے عزلت گزین ہوے
۴۵
ہرچند دشمنون نے ستایا تھا بے سبب
جز شکر حق نہ کھولتے تھے اپنے لعل لب
تربت پہ شافع دوسرا کی بصد ادب
مشغول تھے تلاوتِ قرآن مین روز و شب
فرماتے تھے جہان سے سفر صبح و شام ہے
مجکو اسی مزارِ مبارک سے کام ہے
۴۶
اس دارِ بے بقا کو ہمیشہس ے ہے زوال
اے معرض فنا مین سب اسکا متاع و مال
نانا مجھے ہے آپکے شپیرؑ کا خیال
اب دیکھین اوس غریب کا ہوتا ہے کیا مآل
تشویش اپنے کچھ نہین آرام و چین کی
آنکھون مین پھر رہی ہے تباہی حسینؑ کی
۴۷
اخبارِ صادقین سے ہوتا ہے یہ عیان
اسما تھی ایک زوجۂ شہزادۂ زبان
اوسکی طرف سے رہتے تھے مولا جو بدگمان
کہتے تھے لوگ اوسکا ہمین دیجیئے نشان
فرماتے تھے گریز نہین ہے ممات سے
قطعِ حیات ہے شُدنی اوسکی ذات سے
۴۸
آخر ہوا وہ کہتے تھے جو شاہِ نامدار
شہد و رطب مین زہر دیا اوسنے تین بار
دردِ شکم سے رہتے تھے نالان و بیقرار
سو سو طرح کے رنج تھے اور ایک جانِ زار
کیا بیکسی تھی راحت جانِ بتولؑ پر
جاجا کے لوٹتے تھے مزارِ رسولؐ پر
۴۹
ناچار ہوکے جانبِ موصول کیا سفر
اک کورموصلی تھا وہان مرد بد گُہر
پڑھ کر نماز اوٹھے جو شہنشاہِ بحر و بر
مارا سرِ عصاے سنان اوسنے پانؤن پر
زخمی ہوا جو پانؤن تو تھراّ کے گر پڑے
یہ درد اوٹھا کہ خاک پہ غش کھا کے گر پڑے
۵۰
ہوتا تھا درد پائے مبارک مین دمبدم
زخمِ سنان سے ساق تلک آگیا ورم
صدمے پہ صدمے اور الم پر ہوا الم
مظلوم کو نہ وہان بھی ملا چین ہے ستم
منظور تھا سفر جو صفر کے مہینے مین
بیمار ہوکے وہان سے پھر آئے مدینے مین
۵۱
پہلے گئے سلام کو نانا کی قبر پر
تادیر روئے مرقدِ انور پہ رکھکے سر
آخر قریبِ ختم جو پہونچا مَہِ صفر
رونق فز بقیعہ مین ہوتے تھے بیشتر
تھی علمِ باطنی سے خبر قلب پاک کو
جاجا کے دیکھ آتے تھے مدفن کی خاک کو
۵۲
مصروف تھے خدا کی عبادت مین صبح و شام
گھر سے کہین نہ جاتا تھا شہزادۂ انام
یثرب مین اک مکان تھا بنا کردۂ امام
منظور ہو گیا شب رحلت وہی مقام
رشکِ بہشت وغیرتِ باغِ جنان ہوا
اوس شب کو وہ مکان تو بس لامکان ہوا
۵۳
وہ سبطِ مصطفےؐ کی شہادت کی رات تھی
آفت کی رات تھی وہ مصیبت کی رات تھی
عالم کے بادشاہ کی رحلت کی رات تھی
زہراؑ او مرتضیٰؑ پہ قیامت کی رات تھی
گذری قلق مین فاطمہؑ کے نورِ عین کو
ہجر حسنؑ مین نیند نہ آئی حسینؑ کو
۵۴
بستر پہ جلوہ گر جو ہوا وہ فلک جناب
تانصف شب نہ چشم ہوئی آشناے خواب
زیر زمین تھا خاک بسر قرصِ آفتاب
داغِ جگر دکھاتا تھا جُھک جُھک کے ماہتاب
تارے زمین پہ ٹوٹ کے پیہم گرا کیئے
چشمِ فلک سے قطرۂ شبنم گرا کیئے
۵۵
طائر بھی آشیانون سے باہر نکل پڑے
دریا کے جانور بھی تڑپ کر اوچھل پڑے
سنگین دلون کے چشم سے بھی اشک ڈھل پڑے
ارکانِ دینِ حق مین سراسر خلل پڑے
ہر اک بشر حصار مصیبت مین گِھر گیا
آنکھون مین نقشۂ شبِ عاشور پھر گیا
۵۶
آثارِ شامِ حشر مدینہ مین تھی عیان
بیچین تھین محلۂ ہاشم کی بیبیان
دل رُندھ گئے تھے مضطرب الحال تھا جہان
آنے لگی یہ غیب سے آواز ناگہان
ہشیار ہوکہ وقت نہین ہے یہ چین کا
چھٹتا ہے کوئی آن مین بازو حسینؑ کا
۵۷
دیدارِ شاہِ جن و بشر جاکے دیکھ لو
مولا کا ہے قریب سفر جاکے دیکھ لو
مہمان ہین جُون چراغِ سحر جاکے دیکھ لو
نورِ خدا کو ایک نظر جاکے دیکھ لو
اب صبح و شام کسکی زیارت کو جاؤگے
کل قبر سے ملوگے حسنؑ کو نپاؤگے
۵۸
پڑھ کر نماز شب کو جو سوئے شہہ امم
اسما نے پھر ملا دیا پانی مین آکے سم
زینبؑ کو چونک کر یہ پکارے بصد الم
بیہنا ابھی گلے سے نبیؐ کے لگے تھے ہم
رقت یہ تھی کہ اشکون سے تر روئے پاک تھا
محبوبِ کبریا کا گریبان چاک تھا
۵۹
نانا تو ننگے پانؤن تھے امان برہنہ سر
ہاتھون سے تھامتے تھے پدر و دمبدم جگر
میرے دہن سے ملتے تھے مُنھ شاہِ بحر و بر
حمزہؑ ادھر تھے جعفرؑ طیار تھے اودھر
سب کہتے تھے کہ تونے بڑے دکھ اوٹھائے ہین
چل اے حسنؑ کہ ہم تجھے لینے کو آئے ہین
۶۰
نانا گلے لگا کے یہ کہتے تھے بار بار
اے بیکس و غریب حسنؑ مین ترے نثار
پھرتے تھے میرے گرد علیؑ کو نہ تھا فرار
امان بلائین لیکے کرتی تھین مجکو پیار
پوچھا جو مینے آپکا کیون رنگ زرد ہے
رو کر کہا کہ آج کلیجے مین درد ہے
۶۱
کی عرض مینے آپکے پہلو کا کیا ہے حال
فرمایا واری آج کچھ اوسکا نہین خیال
محسنؑ کے داغ مین تو کیا مینے انتقال
مرنے پہ بھی ملا نہ مجھے چین میرے لال
درد و الم کا قلب پہ کوہِ گران گرا
اوسدن تو در گرا تھا پہ آج آسمان گرا
۶۲
فرما کے یہ حسنؑ نے اوٹھایا زمین سے جام
پایا دُرست اوسکو جو تھا مُہر کا مقام
تھوڑا سا پانی پیکے پکارا وہ تلخ کام
دوڑو بہن کہ کام ہمارا ہوا تمام
یہ کہتے کہتے زرد رخ پاک ہوگیا
چلاتے تھے کہ ہائے جگر چاک ہوگیا
۶۳
دوڑین جناب زینبؑ بیکس برہنہ پا
دیکھا کہ لوٹتے ہین بچھونے پہ مجتباؑ
چلائی سر کو پیٹ کے وہ غم کی مبتلا
ہے ہے بہن نثار ہو بھیا بھیا کیا ہوا
کیا پھر کسی نے زہر دغا سے ملا دیا
کسنے مرے کلیجے پہ خنجر چلا دیا
۶۴
بولے امام آہ نہین طاقتِ سخن
جسکی کوئی دوا نہین وہ درد ہے بہن
لپٹی گلے سے بھائی کے رو کر وہ خستہ تن
یہ بیقرار تھے کہ سنبھلتے نہ تھے حسنؑ
در آیا تھا جو زہر جگر مین امام کے
الجھتے تھے بار بار کلیجے کو تھام کے
۶۵
تکیئے لگا دیئے تھے حرم نے ادھر اودھر
بازو کو کوئی تھامتی تھی اور کوئی سر
فرمایا طشت لاؤ ہوا زہر کارگر
رہ رہ کے کاٹتا ہے کوئی تیغ سے جگر
سینے سے مُنھ مین ٹکڑے کلیجے کے آتے ہین
نانا بُلا گئے تھے سُو دُنیا سے جاتے ہین
۶۶
زینبؑ نے جلد لاکے رکھا سامنے لگن
ہاتھون سے دل پکڑ کے جُھکے سرورِ زمن
آئی جو قے تو کانِ جواہر بنا دہن
الماس کھاکے لال اوگلے لگے حسنؑ
رنگِ زمردی کا سبب سب عیان ہوا
معراج کی حدیث کا مطلب عیان ہوا
۶۷
مطلع
جسدم حسنؑ کا زہر سے ٹکڑے جگر ہوا
سیپارہ دل کا آہون سے زیر و زبر ہوا
سم کا جو روئے پاک پہ ظاہر اثر ہوا
حال اوس امام پاک کا نوعِ گرد ہوا
راحت مین فرط درد شکم سے خلل پڑا
کٹ کر کلیجہ سینے سے باہر نکل پڑا
۶۸
فرماتے تھے حسنؑ کہ بلاؤ حسین کو
تھا دمبدم یہ حکم کہ لاؤ حسینؑ کو
بھائی کا حالِ زار سُناؤ حسینؑ کو
ٹکڑے مرے جگر کے دکھاؤ حسینؑ کو
کہدو کہ جلد آیئے رحلت کا وقت ہے
سُن جایئے کچھ آکے وصیت کا وقت ہے
۶۹
فضہ نے جاکے دی شہہ ذیجاہ کو خبر
دارِ فنا سے آپکے بھائی کا ہے سفر
دوڑے حسینؑ چاک گریبان برہنہ سر
دیکھا تڑپ رہے ہیں شہنشاہ بحر وبر
گرنے لگے زمین پہ جگر غم سے پھٹ گیا
پھیلا کے ہاتھ بھائی سے بھائی لپٹ گیا
۷۰
دکھلا کے طشت بنت علی نے کیا مقال
قربان جاؤن دیکھو یہ ہے مجتبا کا حال
قریاد ہے تباہ ہوئی مصطفےٰؐ کی آل
امید اب نہین کہ بچے فاطمہؑ کا لال
اک آن درد سے نہین بھائی سنبھلتے ہین
رہ رہ کے اب کلیجے کے ٹکڑے نکلتے ہین
۷۱
بھائی کا حال دیکھکے اوٹھا جگر مین درد
لوٹے زمین پہ گرکے بھری گیسوؤن مین گرد
تر تھا بدن پسینے مین اور ہاتھ پانؤ سرد
اونکا تو رنگ سبز تھا اور انکا رنگ زرد
رو رو کے بار بار بغل گیر ہوتے تھے
ہر دم لپٹ لپٹ کے برادر سے روتے تھے
۷۲
مُنھ رکھکے مُنھ پہ بھائی کے با چشم اشکبار
چلاتے تھے کہ آپ کی غربت پہ مین نثار
شپیرؑ گلے کو چوم کے کہتے تھے بار بار
مین تجھ پہ صدقے اے مرے نانا کے یادگار
مجھسے زیادہ ظلم و ستم تمپہ ہوئینگے
ہم قبر مین تمھاری مصیبت پہ روئینگے
۷۳
بھیا تمھاری گود مین نکلے گار میرا دم
تم دوگے ہمکو غسل و کفن جب مرینگے ہم
ہوگا تمھارے پاس نہ کوئی بجز الم
قاتل سرہانے ہوے گا یا خنجر ستم
شپرؑ تو بعد مرگ کے راحت سے سوئیگا
لاشا تمھارا گھوڑون سے پامال ہوئیگا
۷۴
مرتا ہون مین وطن مین پہ تم ہوگے بیوطن
چالیس دن نہ لاش کو دیگا کوئی کفن
پالوگے تم یتیمون کو میرے محن
بچے تمھارے ہوئینگے وابستۂ رسن
جائینگے اہلبیتؑ نبی شہر شام مین
سر ننگے ہونگی بیبیان بلوائے عام مین
۷۵
کُوزہ اوٹھا کے بولے حسینؑ فلک جناب
دیکھون تو پی کے مین کہ یہ کس طرح کا ہے آب
بھائی سے لپٹی دوڑ کے زینبؑ جگر کباب
تھاما حسنؑ نے دستِ برادر بصد شتاب
جلدی سے پی نہ لین یہ قلق تھا امام پر
اک ہاتھ تھا کلیجے پہ اک ہاتھ جام پر
۷۶
کوزے کو لیکے بھائی سے پھینکا بروئے خاک
اوتنی زمین ہو گئی گرتے ہی چاک چاک
رو کر کہا کہ کروگے اگر آپکو ہلاک
کیونکر پلینگے میرے میرے یتیمانِ دردناک
دو دن کی پیاس خنجر کین سے بُجھاؤگے
تم آبِ تیغ پی کے زمانے سے جاؤگے
۷۷
تھا دونون بھائیوں مین جو بچپن سے اتفاق
تھی مثلِ روح و جسم جدائی دلون پہ شاق
ملتے تھے جب گلے بہ تمنا و اشتیاق
دیوار و در سے آتی تھی آواز انفراق
چُپ ہوتی تھین کبھی کبھی چلاّ کے روتی تھین
بہنین پچھاڑین خاک پہ کھا کھا کے روتی تھین
۷۸
ہر ایک بھائی پانؤن پہ گر کر بصد الم
آنکھون سے ملتا تھا شہ مسموم کے قدم
شہزادہ انام وصیت مین دمبدم
تاکید صبر کرتے تھے اونکو بچشمِ نم
تقوےٰ و زُہد کے لیئے ارشاد کرتے تھے
سب لوگ سُنکے نالۂ و فریاد کرتے تھے
۷۹
عباسؑ کو بلا کے کہا اے وفا شعار
چھٹپن سے تمکو کرتے ہین شپیرؑ دل سے پیار
اور تم بھی اونکے نام پہ سو جان سے ہو نثار
حاجت تو کچھ نہین ہے سفارش کی زینہار
اظہارِ امر حق دمِ رحلت ضرور ہے
انسان کو وقتِ مرگ وصیت ضرور ہے
۸۰
وقتِ جہاد معرکہ آرائی کیجیو
پیاری نہ جان بھائی سے اے بھائی کیجیو
پیاسے ہون اہلبیت تو سقائی کیجیو
اب ہم تو سوے خلد برین جانے والے ہین
تم انکے ساتھ ہو یہ تمھارے حوالے ہین
۸۱
پہونچی تھی مجکو مخبرِ صادق سے یہ خبر
شپیرؑ کے نصیب مین کوفے کا ہے سفر
غربت ہے تشنہ کامی ہے جانون کا ہے ضرر
لیکن اسی سفر مین ہے دارین کی ظفر
تم شاہِ بیکسان کی رفاقت نہ چھوڑیو
بھائی کا اپنے دامنِ دولت نہ چھوڑیو
۸۲
بندون کی طرح قدمون پہ آقا کے سر رہے
بھائی پہ تیر آئین تو سینہ سپر رہے
زینبؑ کی پردہ داری کی ہر دم خبر رہے
شفقت کی اس بھتیجے پہ ہر دم نظر رہے
بیوہ کا لختِ دل ہے نہ دھیان کیجیو
قاسمؑ کو پہلے بھائی پہ قربان کیجیو
۸۳
قاسمؑ کو پیار کرکے کیا اس طرح کلام
اس گھر کے تم چراغ ہو روشن ہے تمسے نام
ہین برسرِ سفر شہ مظلوم صبح و شام
وہ کیجیو کہ جس مین رضامند ہون امام
پیارے شہید تیغ جفا ہوکے آئیو
فردوس مین چچا پہ فدا ہوکے آئیو
۸۴
مجمل یہ تھا جو تمسے سنا آج میری جان
پہونچو گے کربلا مین تو ہوجائیگا عیان
لکھکر کچھ اپنے ہاتھ سے باچشم خونفشان
بازو پہ اوسکے باندھ کے پھر یہ کیا بیان
اسکو سواے وقتِ مصیبت نہ کھولیو
یہ حرزِ جان ہے غیرِ ضرورت نہ کھولیو
۸۵
تھا ایک شاہزادون مین فرزندِ خورد سال
حاضر حضورِ شاہ مین تھا وہ بھی نو نہال
ہاتھون کو اوسکے چوم کے کرتے تھے یون مقال
ای آخری شہید خوشا تجھ پسر کا حال
نازک کلائیان یہ تری دل سے بھائی ہین
حورین ابھی سے گود مین لینے کو آئی ہین
۸۶
یہ کہتے کہتے غش ہوے شاہِ فلک جناب
غمگین تو تھے حسینؑ ہوا اور اضطراب
حاضر تھی روح احمدؐ و زہراؑ و بوترابؑ
وا تھے برنگ دیدۂ نرگس جنان کے باب
تشریف خلد کو شۂ ذیجاہ لے گئے
جدّ و پدر جو آئے تھے ہمراہ لے گئے
۸۷
ماتم کی دو دمانِ رسالت مین صدا تھی
برپا تھا شور و احسنا وا محمداؐ
سادات کے محلہ مین اک ھشر تھا بپا
بام فلک سے آتی تھی ہاتف کی یہ ندا
آلِ نبی سے سبطِ محمدؐ جدا ہوے
زہراؑ کے آج لعل و زمرد جدا ہوے
۸۸
برپا تھا اہلبیتِ محمدؐ مین شور و شین
بہنین بچھاڑین خاک پہ کھاتی تھین کرکے بین
چھاتی پہ ہاتھ مارکے چلاتے تھے حسینؑ
اب اوٹھ گیا زمانے سے ہم بیکسون کا چین
بازو ہمارا ٹوٹ گیا وا مصیبتا
باپ آج مجھسے چھوٹ گیا وا مصیبتا
۸۹
لاشے کے پاس مادرِ قاسمؑ کا تھا یہ حال
رخ زرد تھا پھٹا تھا گریبان کھلے تھے بال
چلاتی تھی یتیم ہوے ہاے میرے لال
لونڈی نثار اے پسر شیرِ ذوالجلال
مدت کا ساتھ ہاے غضب آج چھٹ گیا
مین رانڈ ہوگئی مرا اقبال لٹ گیا
۹۰
غسل و کفن امام کو جب دے چکے امام
اور جمع ہوچکے در دولت پہ خاص و عام
گھر سے چلا جنازۂ شہزادۂ انام
کرتے تھے انبیاء ابوالعزم اہتمام
تھے شیثؑ و نوحؑ چاک گریبان کیئے ہوے
الیاسؑ خضرؑ جاتے تھے کاندھا دیئے ہوے
۹۱
اس مرتبہ ہجوم ملائک تھا صف بـصف
صحرا بھرے ہوے تھے مدینہ سے تا نجف
حورین پکارتی تھین زہے غرت و شرف
برپا تھا شورِ نالہ و فریاد ہر طرف
عریان سرون پہ مریم و حوا کے ہاتھ تھے
جبریل پا برہنہ جنازے کے ساتھ تھے
۹۲
عباسؑ و عونؑ و زیدؑ و محمد ؐ تھے نوحہ گر
قاسمؑ کو تھامے جاتے تھے سلطانِ بحر و بر
اور تھین پسِ جنازۂ آقاے خوش سیر
ازواج و خادماتِ محل سب برہنہ سر
کوچہ ہر ایک بزم عزا تھا مدینے مین
ہے ہے حسنؑ کا شور بپا تھا مدینے مین
۹۳
جسدم جنازۂ پشر شاہِ لافتا
پہونچا قریب مرقد پیغمبرِ خدا
اور باغیہ پہ مطبِ شپیر کُھل گیا
یعنے قریب مرقدِ سلطانِ انبیا
زیبِ کنار شاہِ رسل کا مزار ہو
منظور ہے کہ حق کو بمرکز قرار ہو
۹۴
ازبسکہ نسل فاطمہؑ سے تھا اوسے غناد
اور باد اپنے باپ کا تھا سب اوسے فساد
محبوبِ حق کے روضے پہ آئی وہ بدنہاد
بولی کہ پوری ہونے نہ دونگی مین یہ مراد
یہ گھر ہے میرے ملک کا اور میرے مال کا
حصہ نہین ہے ہمین محمدؐ کی آل کا
۹۵
تابوت جسکا دفن کو لائے ہو اس گھڑی
جنگ جمل نین باپ سے تھی اسکے مین لڑی
خونریزی ہوگی لاش حسنؑ گر یہان گڑی
بیٹون سے ہے علیؑ کے مجہے دشمنی بڑی
لیجاؤ دلاشۂ حسنِؑ سبز فام کو
تربت کی یہان جگہ نہ ملے گی امام کو
۹۶
برہم ہوا یہ سنتے ہی فرزند بوترابؑ
تھرّایا جسم غیظ سے آنکھین ہوئین پُر آب
چلائے کیا ستم ہے یہ او خانمان خراب
ہے کچھ بھی پاس روح رسولِؐ فلک جناب
غیرون کی قبر ہاے نبی کے قریب ہو
پہلو رسول کا نہ حسن کو نصیب ہو
۹۷
عرشِ خدا پہ شپیرؑ خدا کا ہے بندوبست
گردن کشانِ خلق ہین سب اونکے زیردست
رتبے سے اونکے غیر محمدؐ سبھی ہین پست
صفین اور جمل مین بھی دی ہے تجھے شکست
شیر خدا کے بیٹون سے لڑنے کو آئی ہے
ہاتھون مین میرے قوتِ خیبر کشائی ہے
۹۸
عباسِ نابدار کو بھی آگیا جلال
اور بھائی بند ہوگئے آمادۂ قتال
ایک ایک خشم ناک تھا شیرِ خدا کا لال
کہتے تھے روک سکتی ہے کیا اسکی ہے مجال
اس باغیہ کے زور کو اکدم مین توڑینگے
ہمسایۂ رسولؐ خدا ہم نہ چھوڑینگے
۹۹
اک اک کو روکتے تھے امامِ فلک سریر
آنے لگے جنازے پہ جو اوس طرف سے تیر
کانپی زمین ہل گیا صدمے سے چرخِ پیر
نکلین لحد سے فاطمہؑ حبیب کفن کو چیر
تابوت پر نواسے کے بدعت جو ہوتی تھی
روح رسولؐ پاس جنازے کے روتی تھی
۱۰۰
تابوت پر جو آنے لگے تیر ناگہان
آمادۂ نبرد ہوئے شاہِ انس و جان
آئی ندائے غیب کہ اے شاہ بیکسان
ہے یاد کچھ ۔۔۔۔۔۔۔۔۔۔۔۔۔۔۔۔۔ کی داستان
جنبش مین اس الم سے محمدؐ کی قبر ہے
اے شیر ھق کے لال یہ ہنگام صبر ہے
۱۰۱
وہان دی کسی نے یہ زینبؑ بیکس کو یہ خبر
چلتے ہین تیرِ ظلم حسنؑ کے جنازے پر
تیغین کھنچین ہین غیظ مین ہین شاہِ بحرو بر
اوٹھکر لگی وہ پیٹنے ہاتھون سے اپنا سر
چلائی گھر سے مضطرب الحال جاتی ہون
قبرِ نبیؐ پہ کھولے ہوے بال جاتی ہون
۱۰۲
زہراؑ کے گھر مین شور قیامت بپا ہوا
ڈیوڑھی پہ آئی دختر زہراؑ برہنہ پا
بکھرے ہوے تھے بال گریبان چاک تھا
ایک ایک سے یہ کہتی تھی آنسو بہا بہا
غصہ ہے آج فاطمہؑ کے نورین کو
للہ کوئی جاکے سنبھالے حسینؑ کو
۱۰۳
زخمی کہین نہو پسرِ ضیغم آلہ 
ہم بیکسون کا ہے وہی وارث وہی ہے شاہ
اک بھائی کو تو مار چُکے لوگ بے گناہ
کچھ اوسپہ بنگئی تو یہ گھر ہو گیا تباہ
ابتو حسنؑ سے تابہ قیامت جدائی ہے
ہے ہے یہی جہان مین مرا ایک بھائی ہے
۱۰۴
جاکر کہے یہ کوئی کہ اے شاہِ نامدار
صدقہ نبیؐ کی روح کا کیجو نہ کازار
بابا کا صبر یاد کرو تمپہ مین نثار
ہے ہے نہ مجتباؑ کا بناؤ وہان مزار
آرام دو حبیبِ خدا کے حبیب کو
لیجا کے مان کے پہلو مین رکھو غریب کو
۱۰۵
رو کر بیان یہ کرتی تھی یہان زینبؑ حزین
وہان لیگئے بقیعہ مین تابوت شاہدین
مہرِ سپہر دین ہوا پنہان تہ زمین
رویا لپٹ کے قبر سے زہراؑ کا نازنین
محشر بپا تھا نالہ و فریاد و آہ سے
ہفتا و تیر نکلے تھے تابوتِ شاہ سے
۱۰۶
ماتم مین اپنے بھائی کے شاہِ فلک سریر
روضے پہ مصطفےؐ کے ہوے جاکے گوشہ گیر
اونکے بھی قتل کرنے کے درپے ہوے شریر
آمادۂ سفر ہوا کونین کا امیر
راحت کا اوس غریب کی نقشہ بگڑ گیا
آباد کربلا ہوئی یثرب اوجڑ گیا
۱۰۷
پہونچے جو دشتِ مار یہ مین چھوڑ کر وطن
تھوڑے دنون مین جاکے اوٹھائے بہت محن
بے آب و دانہ تھے حرمِ سرورِ زمن
مضطر شب دہم کو رہی شاہ کی بہن
بچپنس ے اُنس تھا جو امامِ مامم کے ساتھ
جاتی تھی جان آمدِ فوج ستم کے ساتھ
۱۰۸
حسرت سے دیکھتی تھین کبھی شاہ کا جمال
بانوؑ کے رانڈ ہونے کا تھا دمبدم خیال
چادر گری تھی فرق سے بکھرے تھے سر کے بال
دل پر گرا تھا شام سے کوہِ غم و ملال
یادِ خدا مین سبطِ رسولِؐ انام کو
تھا انتظار صبح شہ تشنہ کام کو
۱۰۹
عاشور کی سحر کو قیامت ہوئی بپا
جنگی دُہل بجانے لگے رن مین اشقیا
پیاسے رفیق ہوگئے سب شاہ پر فدا
مرنے پہ مستعد ہوے حضرت کے اقربا
مسلمؑ کے دو یتیم جہان سے گذر گئے
زینبؑ کے لال برچھیان کھاکھا کے مر گئے
۱۱۰
پایا حسنؑ کے لال نے مرنے کا جب محل
جو کہدیا تھا باپ نے اوسپر کیا عمل
نیزے کے زخم نے جو دکھایا رُخ اجل
ٹاپون سے راہوارون کی لاشا گیا کچل
بیجان تڑپ تڑپ کے وہ رشکِ چمن ہوا
تازہ دلِ حسینؑ پہ داغِ حسنؑ ہوا
۱۱۱
جی چاہتا ہے حال زیادہ کرون رقم
رُکتا ہے خوفِ طول سے پرتو سنِ قلم
کسکو نہین انیسؔ جہان مین یہ درد وغم
ہر ایک دل پہ لگتے ہین سو نشتر الم
دو دو ملینگے ساغر نہر لبن مجھے
ہے بے ریا دلاے حسینؑ و حسنؑ مجھے

سلام
۱
مجرائی فوج یون تھی شہ کربلا کے ساتھ
ہو جس طرح سے لشکرِ آمین دعا کے ساتھ
۲
مجرائی ہے ضرور دعا بھی دوا کے ساتھ
آبِ حیات چاہیے خاکِ شفا کے ساتھ
۳
دنیا سے ہاتھ اوٹھا کے توکل خدا پہ کر
ہاتھ اسلیئے شریک ہین دونو دعا کے ساتھ
۴
افلاک سے عیادتِ بیمار کے لیے
آئے مسیحؑ صرۂ خاکِ شفا کے ساتھ
۵
گردش عبث ہے کنجِ قناعت مین بیٹھ رہ
رازق نے رزق خلق کیا آسیا کے ساتھ
۶
یون نُور تھا رسولؐ کا آدم کے صلب مین
ہوتی ہے جسطرح سے خبر مبتدا کے ساتھ
۷
کیا باک موجِ بحر سے طوفان سے کیا خطر
کشتی مری حسینؑ سے ہے ناخد کے ساتھ
۸
کیون چرخِ پیر پھر کہیند یکھے ہین آجتک
جیسے حسین جوان تھے شہ کربلا کے ساتھ
۹
اللہ ری ناتوانی سجاد راہ مین
ایک اک قدم پہ بیٹھ گئے نقش پا کے ساتھ
۱۰
روضے پہ جیتے جی جو نہ پہونچے تو بعدِ مرگ
جائیگی اوڑکے خاک ہماری ہوا کے ساتھ
۱۱
رانڈون کے مُنھ چھپانے کو چھوڑین نہ چادرین
کیا دشمنی تھی شمر کو آلِ عباؑ کے ساتھ
۱۲
بنتے ہین مومنون کے گُہر بے بہا وہ اشک
مجلس مین جب ہو گریۂ خالص بُکا کے ساتھ

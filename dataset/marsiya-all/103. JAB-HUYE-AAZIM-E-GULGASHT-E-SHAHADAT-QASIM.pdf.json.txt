مرثیۂ میر انیس
جلد دوم

جب ہوئے عازم گلگشت شہادت قاسمؑ
جھک کے مجرا کی شہ کو ہوئے رخصت قاسمؑ
چڑھ کے تازی پہ بصد شوکت و صولت قاسمؑ
فوج اعدا پہ چلے شر کی صورت قاسمؑ
غل پڑا جنگ کو فرزند حسنؑ آتا ہے
لاکھ سے لڑنے کو اک تشنہ دہن آتا ہے

خوف کی جا ہے کہ جانباز دلاور ہے وہ 
نور چشم پر فاتح خیبر ہے وہ
نو نہال چمن حضرت شبیر ہے وہ
حرب میں شیرالہی کے برابر ہے وہ
اب کوئی ان میں جوں ماہ عیاں ہووے گا
آج زور اسداللہ عیاں ہودے گا

اس کے پوتے کی یہ آمد ہے جوانو ہشیار
جس کے دادا کے لیے عرش سے اتری تلوار
ضرب حیدرؑ کی محمدؐ نے ثنا کی سوبار
غیر فرار کا ولبند ہے ہو گا کرار
جیتا بچنے کا نہیں سامنے جو آوے گا
آج اس فوج کا بس خاتمہ ہو جاوے گا

ایک بولا کہ کوئی روبرو جاسکتا ہے
کوئی شیروں سے بھلا آنکھ ملا سکتا ہے
تاب تلوار کی ان کی کوئی لاسکتا ہے
کوئی ضرب اسداللہ اُٹھا سکتا ہے
سب یہ غالب جو ہوا اوسپہ بھی یہ غالب ہیں
جگر و جان علیؑ ابن ابی طالب ہیں

ابھی دو لڑکوں کے تم دیکھ چکے ہو جوہر
دونوں بچے تھے چڑھا کب کوئی ان کے منہ پر
نہ زرہ روک سکی نیچے ان کے نہ سپر
بھوکے پیاسوں سے بہ تنگ آگیا تھا سب لشکر
کب شجاعت سے اُنھیں رن میں کسی نے مارا
سچ جو پوچھو تو انھیں تشنہ لبی نے مارا

اب تو قاسمؑ سا دلا ور پئے جنگ آتا ہے
بحر مواج شہادت کا نہنگ آتا ہے
مستعد مرنے پہ ہے جینے سے تنگ آتا ہے
کچھ نہیں آنے میں اب اُسکے درنگ آتا ہے
وہ نواسے اسداللہ کے تھے یہ پوتا ہے
دل لرزتا ہے کہ اب دیکھیے کیسا ہوتا ہے

ذکر یہ کرتے تھے اعدا کہ اٹھی دُور سے گرد
دشمنوں کے ہوئے نظارے سے جس کے دل سرد
چھپے جا کر پس انبوہ سوار نامرد
غل یہی تھا کہ وہ آپہونچا بمیدان نبرد
پھر تو نوشاہ نے سہریکو اُٹھایا رن میں
جلوہ تور الہی نظر آیا رن میں

سب پکارے بخدا قدرت یزداں ہے یہ
فلک عز و شرف کا مہ تاباں ہے یہ
زینت لشکر ابن شہ مرداں ہے یہ
چمن فاطمہ کا سہ و خراماں ہے یہ
رانڈاب دختر سلطان امن بو دیگی
بے چراغ اب مسجد پاک حسنؑ ہو دے گی

کوئی کہتا تھا عجب رشک چمن ہے والله
پاسے تا فرق یہ تصویر حسنؑ ہے واللہ
یہی داماد شہنشاہ زمن ہے واللہ
ہونٹ سوکھے ہوئے ہیں تشنہ دہن ہے واللہ
غم میں شادی کی حلات نہیں جانی اسنے
تین دن گزرے کہ پایا نہیں پانی اس نے

ایک کہنے لگا حیرت کی یہ جاہے والله
شب کو سنتے ہیں ہوا تھا اسی مظلوم کا بیاہ
آج مرنے کو یہ آیا ہے یہان جنگاہ
کس طرح ماں نے اجازت اسے دی مرنے کی آہ
ایسے فرزند کو مرنے کو جو بھیجا اس نے
کیا جگر ہے کہ سنبھالا ہے کلیجہ اُس نے

ایسے دلبر کو کوئی جنگ کی دیتا ہے رضا
ایسے فرزند کو کس طرح کہا مرنے کو جا
زن بیوہ کا جگر بند ہے یہ ماہ لقا
جینے دے گا نہ اوسے داغ جواں بیٹے کا
ہے یقیں رن میں وہ سر کھولے چلی آویگی
اس کو اک زخم لگے گا تو وہ مر جاوے گی

عمر سعد ستمگر نے جو یہ ذکرسنا
یعنے قاسمؑ کی ہر اک فوج میں کرتا ہے ثنا
کوئی ایسا نہیں ہوے جو مہیائے دغا
بڑھ کے آپ اُس نے یہ دولہا سے بصد عجز کہا
آج ہی شب کو ہوا بیاہ تمھارا قاسمؑ
کرو رحم اپنی جوانی پہ خدارا قاسمؑ

اس لیے عرض یہ کرتا ہوں میں اسے بندہ نواز
مجکو تھا آپ کے والد کی بھی خدمت میں نیاز
دوست رکھتا تھا بہت مجکو وہ سلطان حجاز
تم پہ کیونکر کروں دست ستم و جور دراز
قتل تم ہو نہ کہیں ہے یہی وسواس مجھے
بخدا روح حسنؑ کا ہے بہت پاس مجھے

آؤ مل جاؤ مری فوج میں لو خلعت و زر
آپ کے حکم کے تابع رہے سارا لشکر
شہ کی الفت کے سبب یہ نہ ہو منظور اگر
اپنے عمو ہی کو سمجھاؤ کہ تارفع ہوشر
ہم خوشی تم کو کریں تم ہمیں خورسند کرو
بھاؤ شبیر کو بیت پہ رضامند کرو

پسر سعد کا قاسمؑ نے سنا جب یہ کلام
مارے غصے کے لگا کاپنے سارا اندام
پڑھ کے لاحول کہا اس سے کہ اے ابن حرام
بیعت فاجر و فاسق کہیں کرتا ہے امام
بیحیا ہے تو حمیت تجھے واللہ نہیں
حیف شبیرؑ کے رتبے سے تو آگاہ نہیں

ہے یہ سرور پسر فاتح صفین و حسنین
جس کا مرکب تھا صدا کشف رسولؐ الثقلین
حامی دین نبیؐ فاطمؑہ کا نور العین
کبھی بیدین کی بیعت نہیں کرنے کے حسینؑ
حیف کچھ غور ذرا دل میں نہیں کرتا ہے
شیر بھی بیعت روباہ کہیں کرتا ہے

اور مجھے دیتا ہے نا حق طمع زر ظالم
تو ہے کیا اور ہے کیا تیرا یہ لشکر ظالم
مجھ پہ آتا ہے تجھے رحم بداختر ظام
اور باندہے ہے کمر شاہ کے خوں پر ظالم
فاطمؑہ روئے گی اس بات کا وسواس نہیں
درد میرا ہے محمد کا تجھے پاس نہیں

سوچ تو دل میں یہ کس پر تو جفا کرتا ہے
اب بھی نادم ہو ستمگار یہ کیا کرتا ہے
احمد وحیدر و زہرا کو خفا کرتا ہے
دیکھ کہتا ہوں میں واللہ بڑا کرتا ہے
ان کو مارا تو شہ عقدہ کشا کو مارا
گر انھیں مارا تو محبوب خدا کو مارا

اور بھی ہے کوئی اس شہ کے سوا سبط نبیؐ
جس کو کاندھے پہ چڑھاتے تھے رسولؐ عربی
تین دن سے اوسے اس دشت میں ہے تشنہ لبی
پانی تو پیتا ہے یہ کونسی ہے بے ادبی
وہ تو ہیں دل کے غنی صبر ہی فرماتے ہیں
ننھے بچوں کو مگر پیاس سے غش آتے ہیں

یہ سخن سُن کے بن سعد ستمگر نے کہا
پانی بے بیت حاکم تو نہیں ملنے کا
کہا قاسمؑ نے کہ بس سامنے سے تو ہٹ جا
جو بہادر ہیں تری فوج میں اُن سب کو بلا
بھوکے پیاسوں کی ہزاروں سے لڑائی دیکھیں
آج قاسمؑ کے بھی ہاتھوں کی صفائی دیکھیں

کہہ کے یہ طیش میں قاسم نے علم کی تلوار
جاملے فوج سے گھوڑے کو ڈپٹ کر اکبار
چمکی وہ برق شرر بار بفرق کفّار
سربے تن تن بے سر کا ہوا اک انبار
دم میں وہ تیغ ہزاروں کو فنا کرتی تھی
رشک ہردار پر شمشیر قضا کرتی تھی

جاکے جس غول پہ شمشیر علم کرتا تھا
شیر نیزوں کے نیتاں کو قلم کرتا تھا
لشکر شام کو ہر حملے میں کم کرتا تھا
جیتا بچ جاتا تھا جو آگے سے رم کرتا تھا
غرق آہن میں جوتھے وہ بھی نہ پاس آتے تھے
ایک ضربت سے تو دس خوف سے جاتے تھے

گر سوے میمنہ غازی نے اُٹھایا گھوڑا
اک نمودار کو ان میں سے نہ جیتا چھوڑا
باگ کو میسرہ والوں کی طرف جب موڑا
کیا انبوہ کو مسمار صفوں کو توڑا
داد ہر وار پہ شاہ دوسرا دیتے تھے
بارک اللہ کی ہر بار صدا دیتے تھے

سن کے نوشاہ صدائے شہ تفتیده جگر
دور سے کرتے تھے تسلیم ادب سے جھک کر
اور لب خشک دکھا کہتے تھے با دیدہ تر
العطش العطش سے مالک حوض کوثر
جنگ سر کردوں میسر ہو جو تھوڑا پانی
پیاس حضرت کیے دیتی ہے کلیجا پانی

شاہ فرماتے تھے ناچار ہوں قاسمؑ کروں کیا
ابن زہرا ترے سوکھے ہوئے ہونٹوں پہ فدا
پانی کا قحط ہے اس دشت میں اے ماہ لقا
تین دن سے نہیں اصغر کو ملا اک قطرا
سہ لو جو رنج ہویاں اے مرے جانی قاسمؑ
جاکے کوثر ہی پہ اب پیجیو پانی قاسمؑ

اتنی باتوں میں لعینوں نے جو فرصت پائی
پشت قاسمؑ کی طرف فوج سمٹ کر آئی
گھر گیا لاکھوں میں شبیر کا وہ شیدائی
ستم و ظلم کی اس ماہ پہ بدلی پھائی
حال تیغیر ہوا تشنہ دہن دولہا کا
ہو گیا تیروں سے غربال بدن دولہا کا

کٹ کے چہرے پہ ہر اک پیچ عمامے کا گرا
خون میں تر ہو گیا مقیش کا سہرا سارا
جوں کتاں ٹکڑ سے ہوئی تیغوں سے اس مہ کی قبا
 تن جدا زخمی ہوا کنگنا بندھا ہاتھ جدا
دیر تک ٹھرے رہے خانہ زیں پر قاسمؑ
برچھی کھا کر گرے گھوڑے سے زمیں پر قاسمؑ

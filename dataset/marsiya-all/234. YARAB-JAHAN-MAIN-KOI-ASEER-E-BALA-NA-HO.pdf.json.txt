جواہرات انیس
جلد چہارم

مرثیہ

یا رب جہاں میں کوئی اسیر بلا نہ ہو
بھائی کے غم میں کوئی بہن مبتلا نہ ہو
دشمن بھی وارثوں سے الٰہی جدا نہ ہو
جو گھر ہرا بھرا ہو وہ ماتم سرا نہ ہو
کاٹا ستمگروں نے محمدؐ کے باغ کو
زینبؑ سے پوچھے کوئی برادر کے داغ کو

لٹ کر وطن میں آئے جو ناموس مصطفےٰ
ماتم تھا وارثوں کا بس اور گریہ و بکا
سُن سُن کے ذکر قتل شہنشاہ کربلا
رونے کا شور ہوتا تھا عورات میں بپا
گریاں تھے سب فراق شہ مشرقین سے
دل پاش پاش ہوتے تھے صغراؑ کے بین سے

نوحہ تھا یہ زباں پہ کہ بابا کدھر گئے
اے بادشاہ یثرب و بطحیٰ کدھر گئے
ہے ہے غریب و بیکس و تنہا کدھر گئے
بیٹی کو چھوڑ کر شہ والا کدھر گئے
بہر خدا جہاں سے اٹھا لو مریض کو
پاس اپنے بابا جان بلا لو مریض کو

ہردم غم حسینؑ میں زینب کا تھا یہ حال
کالی ردا تو دوش پہ سر کے کھلے تھے بال
ماتھے پہ خاک دل پہ ہجوم غم و ملال
نوحہ تھا یہ کہ ہائے شہنشاہ خوش خصال
بھیا تمہاری چاند سی صورت کفن میں ہے
تم کربلا میں سوتے جو بھینا وطن میں ہے

روتے تھے اہل بیت جو باہم دم سحر
عورات ہاشمی نکل آئی تھیں ننگے سر
سمجھاتی تھیں کہ اے حرم سیدالبشر
بس بس مقام صبر ہے روؤ نہ اس قدر
تیغ الم سے کیوں نہ جگر چاک چاک ہو
ڈر ہے کہ روتے روتے نہ زینبؑ ہلاک ہو

غم کھاتے کھاتے کھل گئے ہیں مشت استخوان
رخسار زرد ہو گئے ہیں مثل زعفران
جب دیکھو اشک آنکھوں میں ہیں لب پہ ہے فغان
اس طرح روئیے گا تو کیونکر بچے گی جان
پیہم صدا جو آپ کے نالوں کی جاتی ہے
صدمے سے قبر پاک نبیؐ تھرتھراتی ہے

باتیں یہ سن کے کہتی تھیں زینب بہ چشم نم
بی بی خدا کسی کو نہ دے وارثوں کا غم
منصف ہو کیوں نہ خاک اڑائیں سرونپہ ہم
ایک دم میں ہو گئے ہیں بہتّر کے سر قلم
ٹکڑے جگر کے ان کی مصیبت پہ ہوتے ہیں
آباد جن سے گھر تھا وہ جنگل میں سوتے ہیں

رکھتی ہوں میں حسینؑ برادر کا دل پہ داغ
عباسؑ ابن حیدرؑ صفدر کا دل پہ داغ
قاسم کا سوگ فرقت اصغر کا دل پہ داغ
غربت میں نوجوانیٔ اکبر کا دل پہ داغ
کیونکر نہ سر کو پیٹ کے آہ و بکا کروں
اچھا تمہیں بتاؤ نہ روؤں تو کیا کروں

روشن ہے سب پر عابدؑ مضطر کا ماجرا
آرام کوئی پل تھا نہ راحت تھی اک ذرا
جس دن سے آئے چھوٹ کے بیمار کربلا
قبرہ تھا اور آپ تھے اور گریہ و بکا
شب کو بھی ایک آن نہ راحت سے سوتے تھے
آٹھوں پہر پدر کی مصیبت پہ روتے تھے

پانی سے کچھ غرض تھی نہ تھا کچھ غذا سے کام
یاد پدر میں گریہ و زاری تھی صبح و شام
جز ذکر قتل شاہ نہ تھا اور چھ کلام
دردِ زباں تھا ہائے شہنشاہ تشنہ کام
ان کو نہ کوئی دم غم شہؑ سے فراغ تھا
کیونکر نہ روئیں دل پہ بہتّر کا داغ تھا

خادم مولا کے سامنے رکھتا تھا جام آب
کرتے تھے یاد تشنگیٔ ابن بو تراب
کہتا تھا اشک آنکھوں سے ٹپکا کے وہ جناب
کیونکر پیوں کہ غم سے جگر میں نہ تھی تاب
کیا رنج تشنگی کا اٹھایا حسینؑ نے
پانی یہ ہے وہی جو نہ پایا حسینؑ نے

اک دن کوئی قبلہ طے سے بہ کر و فر
آیا پئے زیارت سجاد نام ور
بالائے بام نور امامت تھا جلوہ گر
تھی شہ کی یاد روتے تھے مولا جھکائے سر
فرطِ بکا سے چشم کے ساغر چھلکتے تھے
اشکوں کے نابدان سے قطرے ٹپکتے تھے

خادم سے تب یہ کہنے لگا وہ بہ اضطراب
پیہم ٹپک رہے ہیں جو یہ قطرہ ہائے آب
شاید وضو میں ہیں خلف ابن بو تراب
خادم نے سر کو پیٹ کے تب یہ دیا جواب
روتے ہیں غم میں یاد شہ مشرقین کے
پانی نہیں یہ اشک ہیں ابن الحسینؑ کے

یہ بات سن کے رونے لگا وہ اسیر غم
آیا قریب عابدؑ مضطر بہ چشم نم!
آنکھیں قدم پہ مل کے یہ بولا وہ ذی حشم
رقت کو ضبط کیجئے للہ کوئی دم
کب تک فغاں و آہ یہ ماتم میں باپ کے
عارض میں زخم پڑ گئے رونے سے آپ کے

اس بیکسی و رنج و مصیبت کے میں فدا
رونے سے ایک آن بھی فرصت نہیں ذرا
ضعف ہو گیا کہ نہیں جس کی انتہا
چلتے ہیں دو قدم بھی لرزتے ہیں دست و پا
اس درد و غم میں بندش آب و غذا بھی ہے
مولا تمہارے صبر کی کچھ اتنہا بھی ہے

زانو سے سر اٹھا کے یہ بولے امام پاک
خاموش ہو کہ غم سے کلیجہ ہے چاک چاک
اے شخص جب سے دلبر زہراؑ ہوا ہلاک
غم میں جن و انس اڑاتے ہیں سر پہ خاک
صبر و قرار دل کو نہ ہوگا کسی طرح
کم ہے ہزار سال جو روؤں اسی طرح

ایک دن کہیں سے آتے تھے مولا جھکائے سر
دیکھا کہ گو سفند لئے ہے کوئی بشر
نیت میں ہے کہ ذبح کرے اسکو بے خبر
بولے قریب آ کے یہ عابدؑ بہ چشم تر
یہ حال کیا ہے کہ جگر آب آب ہے
پانی پلا اسے کہ یہ کار ثواب ہے

کی عرض اس نے اے پسر سرور امم
خود اس کو ذبح کرتے ہیں پانی پلا کے ہم
بولے یہ سر کو پیٹ کے عابد بہ چشم نم
کس سے کہیں حسینؑ پہ گذرے ہیں جو ستم
پیاسے یوں ہی امام زمن ذبح ہو گئے
بابا ہمارے تشنہ دہن ذبع ہو گئے

مزلت گزیں تھے باپ کے غم میں شہ امم
فرصت نہ اشک و آہ سے ملتی تھی کوئی دم
جس دن سے لٹ کے آئے وطن میں بصد الم
گھر سے کبھی نہ ڈیوڑھی کے باہر رکھا قدم
نہ ملک سے گرض نہ ریاست سے کام تھا
رونا تھا اور خدا کی عبادت سے کام تھا

فرصت ہوئی حرم کو جو دفن امام سے
آئے وطن میں روتے ہوئے ملک شام سے
دم لب پہ تھا فراق شہ تشنہ کام سے
جز گریہ کچھ غرض تھی نہ آب و طعام سے
گھر میں بھی کوئی آن نہ راحت سے سوتے تھے
ہر صبح و شام شہ کی مصیبت پر روتے تھے

اس پر بھی ظالموں کو عداوت وہی رہی
اتنے ستم کئے پہ شقاوت وہی رہی
ظلم رُکا بھی پر اذیت وہی رہی
چھوٹے تو قید سے پہ مصیبت وہی رہی
دشمن تھا ایک ایک شقی ابن حسینؑ کا
رہنا وطن میں شاق تھا ابن حسینؑ کا

عبدالملک جو حاکم یثرب تھا بد شعار
اس نے رئیس شام کو لکھا یہ ایک بار
یاں جمع ہو رہے ہیں عزیز و رفیق و یار
آمادۂ جہاد میں سجاد نام دار
باہم یہ مشورے ہیں کہ پھر سرکشی کریں
اب عنقریب ہے کہ وہ لشکر کشی کریں

پہونچا یزید کو جو وه نامہ بصد شتاب
آیا کمال غیظ میں وہ خانما خراب
۔۔۔۔۔۔۔۔۔۔۔ کو پھر بلا کے کیا اس طرح خطاب
عبدالملک کی عرضی کا لکھ بھیج یہ جواب
بیتاب ہوں میں ان کی اسیری کے شوق میں
ہاں قید کر کے بھیج دے زنجیر و طوق میں

لکھا یزید نے جو یہ مضمون جاں گزا
خط پڑھ کے شاد ہو گیا وہ بانی جفا
مکار نے بلا کے یہ عابدؑ سے تب کہا
آیا ہے میرے نام یہ سقہ یزید کا
کیا جانے کیا ملی ہے خبر خاص عام سے
بھیجی ہے فوج آپ کے لینے کو شام سے

بولے بہا کے اشک یہ بیمار کربلا
اتنا بھی بے وطن کو ستانا نہیں روا
تازہ ابھی ہے داغ پدر او شعار جفا
اب تو ستم سے ہاتھ اٹھائے پئے خدا
راحت نہیں ہے کوئی گھڑی تم میں باپ کے
ناحق مجھے ستاتے ہو ماتم میں باپ کے

لکھا ہے چند دنوں یہ ہوا ظلم شعار
گھر میں بہت علیل تھیں زینبؑ جگر فگار
پہونچی خبر جو قید کی عابد کے ایک بار
اٹھیں عصا کو تھام کے باچشم اشکبار
اعضائے جسم پاک بہم کانپنے لگے
آئیں جو در تلک تو قدم کانپنے لگے

چلاتی تھیں ارے کوئی جلدی خبر یہ لائے
عابدؑ کو فوج لے کے کہیں پھر چلی نہ جائے
صورت مجھے پسر کی بلا کر کوئی دکھائے
بچہ پہ پھر ستم کی چڑھائی ہے ہائے ہائے
کس نے طلب کیا ارے لوگو کہاں گئے
مجھ کو بھی لے چلو وہیں عابدؑ جہاں گئے

ہے ہے ابھی حسینؑ کا تازہ ہے دل پہ غم
فرصت نہیں ہے گریہ و زاری سے کوئی دم
میں سوگ میں ابھی حرم سرور امم
اس پر بھی ظلم کرتے ہیں پھر بانی ستم
بیکس ہوں کس طرح سے نہ آہ و بکا کروں
سجاد قید ہو گئے لوگو میں کیا کروں

جلدی سے پھر پکار کے فضہ کو دی صدا
عابدؑ کے پاس جاؤ ذرا بہر کبریا
میری طرف سے رو کے یہ کہنا کہ میں فدا
واری تمہارے ساتھ ہوں میں غم کی مبتلا
آمادۂ ستم پھر یہ نابکار ہے
تنہا نہ جائیو کہ پھوپھی بے قرار ہے

جلدی بٹھا کے بیٹے کو فضہ نے دی صدا
اے نور عین دلبر زہرا تیرے فدا
تنہا چلے نہ جائیو ہمراہ اشقیا
آتی ہے گھر سے خواہر سلطان کربلا
ملتی ہیں سب سے یہ اجنبیت کو توڑ کے
آئی ہوں در پہ میں ابھی محمدؐ کو چھوڑ کے

بولے بہا کے اشک یہ سجادؑ نام ور
فضہ پھوپھی کے حال سے رکھیو ذرا خبر
نرغے میں ہے یہ بیکس و مظلوم و بے پدر
ڈر ہے نکل پڑیں نہ کہیں وہ نوحہ گر
غمگیں ہیں سوگوار امام جلیل ہیں
غش آ نہ جائے پھر کہ نہایت علیل ہیں

سجاد سے سنے جوں ہی فضہ نے یہ کلام
روتی ہوئی حرم کو پھری تب وہ نیک نام
زینبؑ سے کی یہ عرض کہ اے خواہر امام
جلدی سوار ہو کہ تردد کا ہے مقام
تنہا پسر ہے آپ کا بلوائے عام میں
پھر فوج لے کے جاتی ہے عابدؑ کو شام میں

عورات ہاشمی نے سنا جب یہ ماجرا
نکلیں گھروں سے ہاتھونمیں تھانبے ہوئے عصا
آ کر سبھوں نے دختر زہرا سے یہ کہا
اس ضعف میں یہ عزم سفر وا مصیبتا
لازم نہیں یہ جبر اٹھانا کسی طرح
بہتر نہیں ہے آپ کا جانا کسی طرح

بھولے نہیں ہیں شام کی اب تک مصیبتیں
بی بی اٹھائیں آپ نے کیا کیا مشقتیں
آرام راہ میں تھا نہ منزل میں راحتیں
دیتے تھے ہر مقام پہ اعدا اذیتیں
دشمن ہیں اہل شام ابھی اس خاندان کے
بازو یہ آج تک ہیں نشاں ریشمان کے

زینب پکاریں ہائے یہ غم ہوں نہ جاؤں میں
عابد اسیر ظلم و ستم ہوں نہ جاؤں میں
بیکس پسر یہ رنج و الم ہوں نہ جاؤں میں
تلواریں انکے سر پہ علم ہوں نہ جاؤں میں
۔۔۔۔۔۔۔۔۔۔۔۔۔ چشم رہے ہم یہاں رہیں
اب گھر میرا وہیں ہے کہ عابدؑ جہاں رہیں

یہ کہہ کے اٹھ کھڑی ہوئی زینب بحال زار
آئیں مزارِ نبیؐ پہ نالاں و بے قرار
بس دیکھتے ہیں مرقد محبوب کردگار
لپٹیں ۔۔۔۔۔۔۔۔۔۔۔۔ پاک سے زینبؑ جگر فگار
چلائیں سر کو پیٹ کے نانا دہائی ہے
زینبؑ مریض آپ سے رخصت کو آئی ہے

نانا ہجوم لشکر کفار دیکھئے
نانا ستا رہے ہیں ستم گار ددیکھئے
یہ اہل کیں ہیں درپئے آزار دیکھئے
عابدؑ کو پھر کیا ہے گرفتار دیکھئے
ہیں پھر بدعتیں سر پُرغرور کی
جاتی ہے قید ہو کے نواسی حضور کی

یہ کہہ کے اٹھیں قبر نبیؐ سے بحال زار
تسلیم کی مزار کو باچشم اشکبار
ہل ہل کے عورتوں سے جو روتی تھیں زار زار
محمل کے گرد و پیش قیامت تھی آشکار
زینبؑ جدا جو ہوتی تھی صدمہ دو چند تھا
ہر گھر سے شور گریہ و زاری بلند تھا

جسوقت وہاں سے محمل زینبؑ ہوا رواں
روئے وطن کے لوگ بصد نالہ و فغاں
عورات ہاشمی کا یہ حال تھا دمبدم عیاں
لیلی نے شکر خالق اکبر کیا یہاں
ہم بہنوں کو منھ دکھانا نصیب ہو
عابدؑ کے ساتھ قید سے آنا نصیب ہو

روتے ہوئے وہ لوگ پھرے سب برہنہ سر
ناقہ چلا اُدھر کو جدھر تھی سپاہ شر
ناگاہ جو مڑ کے عابدؑ بیکس نے کی نظر
دیکھا سوار آ رہی ہے زینبؑ بہ چشم تر
محمل کے گرد و پیش پردہ کئے ہوئے
بیٹھی ہے سر کو زانو پہ دھرے ہوئے

رونے لگے یہ دیکھ کے عابدؑ بحال زار
اتنے میں حکم پا کے چلی فوج نابکار
آگے تو قید جاتے تھے عابد نامدار
تھانبے محار ناقہ زینبؑ جگر فگار
اٹھتا تھا دل میں درد قدم تھرتھراتے تھے
محمل کو دیکھ دیکھ کے آنسو بہاتے تھے

کہتے تھے دیکھ کر کبھی سوئے آسماں
اے راحم و محافظ و خلاق دو جہاں
گھیر کر لے چلے ہیں مجھے اعدا کشاں کشاں
صابر ابھی تلک ہے یہ بیمار و ناتواں
کیا کیا سپاہ شام نے مجھ پر جفا نہ کی
شاہد ہے تو کہ میں نے کبھی بددعا نہ کی

جب سب اسی طرح سے ہوئیں منزلیں تمام
صحرا ملا تھا ایک قریب دیار شام
۔۔۔۔۔۔۔۔۔ چھپ گیا نمود ہوئی تیرہ فام شام
اس دن رئیس شام نے سب سے کیا کلام
اترو یہیں کہ راحت آب و طعام ہو
بہتر یہ ہے کہ شام کو اس جا قیام ہو

سونا وه دشت اور وہ اداسی کہ الحذر
صحرا کی وہ مہیب صدائیں ادھر ادھر
چھپاتے تھے پتہ کہ کچھ آتا نہ تھا نظر
غم میں ہوا بھی خاک اڑاتی تھی سر بسر
منزل پہ کبھی فراٖ نہ تھا شور و شین سے
ٹکڑے ٹکڑے ہوتے تھے زینبؑ ۔۔۔۔۔۔۔۔۔۔۔ سے

رستہ کی ماندگی سے جو ہے شدت بخار
اتنے میں آنکھ لگ گئی زینب کی ایکبار
دیکھا یہ خواب آئے ہیں شپیرؑ نامدار
کہتے ہیں اے بہن تیری الفت کے میں نثار
جنت میں ہم کو آٹھ پہر انتظار ہے
جلد آؤ اب کہ بھائی بہت بے قرار ہے

اب تک تمھارے در پے ایذا ہیں تیغ زن
دے گا انہیں ستم کی سزا رب ذوالمنن
تکلیف قید اب یہ نہ ہوگی نہ یہ محن 
تم پاس آج ۔۔۔۔۔۔۔۔ میرے ہوگی اے بہن
جس دن سے تم چھٹی ہو بہت مثال ہے
زینبؑ تمھارے اوپر یہ صدمہ کمال ہے

بھیا تمھارے واسطے مضطر ہے جان زار
تم پر جو ظلم ہوتے ہیں بھائی ہے بے قرار
۔۔۔۔۔۔۔۔۔ آؤ بس کہ ۔۔۔۔۔۔۔۔ تمھارا ہے ناگوار
جنت میں یاد کرتے ہیں محبوب کردگار
تم جب سے قید ہو ان بدسرشت میں
اماں تڑپ کے روتی ہیں ہر دم بہشت میں

دولہا دلہن کہ ہجر تمہارا ہے ناگوار
فرقت کا غم یہ ہے کہ تڑپتی ہے جان زار
۔۔۔۔۔۔۔۔۔۔ شفقت تمھاری یاد جو آتی ہے بار بار
دونوں صغیر روتے ہیں باچشم اشکبار
ہردم غم فراق میں فریاد کرتے ہیں
بچے تمہارے تم کو بہت یاد کرتے ہیں

اٹھیں یہ خواب دیکھ کے جسدم وہ دل کباب
عابدؑ سے رو کے کہنے لگیں یوں با اضطراب
آئے تھے خواب میں ابھی شاہ فلک جناب
خود کہہ گئے ہیں مجھ سے یہ بادیدۂ پرآب
تم نے ہمارے بعد جو صدمہ اٹھائے ہیں
ہم تم کو باغ خلد سے لینے کو آئے ہیں

واری پھوپھی کہ عمر کی مدت تمام ہے
اب تم ہو اور شرفۂ کفار شام ہے
ایذا سے کچھ غرض ہے نہ راحت سے کام ہے
اب آج شب کو قبر میں اپنا مقام ہے
لیکن پس فنا بھی نہ راحت سے سووینگے
مرقد میں ہم تمھاری مصیبت پر روویں گے

فارغ ہوئیں یہ کہہ کے جو زینبؑ بہ چشم تر
فضہ کو تب بلا کے یہ بولی وہ نوحہ گر
یاں سے بہت قریب ہے سنتی ہوں وہ شجر
خولی نے جس درخت پر باندھا تھا شہ کا سر
لے چل وہاں پہ فاطمہ زہرا کی جائی کو
روؤں گی اس درخت کے نیچے میں بھائی کو

بولی قدم پہ گر کے یہ فضہ بہ شور و شین
اے سوگوار ابن علیؑ عاشق حسین
اس بن میں کیا قریب ہیں شاہ مشرقین
۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔
پہونچیں بھی گر بہ جبر تو آیا نہ جائے گا
قربان جاؤں ایسے تو جایا نہ جائے گا

بنت علیؑ نے رو کے یہ فضہ سے تب کہا
کچھ ہو میں جاؤں گی کہ قلق ہے مجھے سوا
گو کانپتے ہیں ضعف کی شدت سے دست و پا
رو لوں وہاں کہ دل میں نہ ۔۔۔۔۔۔۔۔۔۔۔۔۔۔۔۔۔۔۔۔۔۔
لب پر سدا رہے گی صدا شور و شین کی
جب تک نہ دیکھ لونگی نشانی حسینؑ کی

اٹھی یہ سن کے خاک سے فضہ جگر فگار
روتی چلی حسینؑ کو زینبؑ بحال زار
گر پڑتی تھیں جو ضعف کی شدت سے بار بار
تھانبے ہوئے تھی بازو کو فضہ جگر فگار
اٹھتا نہ تھا جو پاؤں تو آنسو بھر آتے تھے
ایک ایک گام تپ سے قدم تھرتھراتے تھے

آئیں قریں شجر کے جو زینبؑ کشاں کشاں
بے اختیار آنکھوں سے آنسو ہوئے رواں
گرد نظر جو خون سر شاہ ناگہاں
لپٹیں شجر سے خواہر سلطان انس و جاں
چلّاتی ہیں کہ جان حزیں نکلی جاتی ہے
بھیا تمھارے خون کی بو مجھ کو آتی ہے

۔۔۔۔۔۔۔۔۔۔۔۔۔۔۔۔۔۔۔۔۔۔ ہے زینب ہوئی سحر
پھر لے چلی ہے شام کی جانب سپاہ و شام
کیونکر نہ سر پہ خاک اُڑائے یہ نوحہ گر
لٹکا اسی درخت میں ہے ہے تمھارا سر
بعد از فنا آپ ہیں ایذائے سخت میں
اب تک جمے ہیں خون کے قطرے درخت میں

کیا کیا ۔۔۔۔۔۔۔۔۔۔۔۔۔ تم نے اٹھایا بہن نثار
پانی بھی مرتے وقت نہ پایا بہن نثار
۔۔۔۔۔۔۔۔۔۔۔۔ کسی کو رحم نہ آیا بہن نثار
سر کو بھی شہر شہر پھرایا بہن نثار
جو سر سدا کنار رسول زمن میں تھا
ہے ہے وہی یزید کے آگے لگن میں تھا

اٹھی ۔۔۔۔۔۔۔۔۔۔۔ کر کے جو زینب بحال زار
مابین دشت ہائے حسینا کی تھی پکار
۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔ تھا جسکا خار
جس میں سوا خزاں کے نہ آئی کبھی بہار
ایک دم نہ واں کسی کی طبیعت ذرا لگی
پژمردہ ہو گیا جسے اس کی ہوا لگی

۔۔۔۔۔۔۔۔۔۔۔۔۔۔۔۔۔۔۔ کہیں تھے کہیں تھے خار
زاغ و زقن کے نعروں سے ہوتا تھا زار زار
۔۔۔۔۔۔۔۔۔۔۔۔۔۔۔۔۔۔۔۔۔۔۔۔ ستم شعار
بدعت میں تھا یزید سے بڑھ کر وہ نابکار
ظلمت عیاں تھی کفر کی اس بدخصال سے
رکھتا تھا بغض ہمیشہ محمدؐ کی آل سے

آئی صدا جو کان میں رونے کی ایک بار
تیوری چڑھائے باغ میں آ نکلا بدشعار
دیکھا کہ ایک ضعیفہ غمگین و سوگوار
لپٹی ہوئی درخت سے روتی ہے زار زار
رعشہ ہے تن میں رنگ بھی چہرہ کا زرد ہے
دشمن بھی رو رہے ہیں یہ نالوں میں درد ہے

پوچھا یہ اس نے آ کے قریب سپاہ شر
عورت یہ کون سی ہے جو روتی ہے اسقدر
بولا کوئی شقی کہ تجھے کیا ہے نہیں خبر
زینبؑ یہ ہے عاشق سلطان بحر و بر
مدت سے سوگوار شہ تشنہ کام ہے
یہ خواہر حسینؑ علیہ السلام ہے

سننا تھا یہ کہ غیض میں آیا وہ بدزباں
پہونچا قریب دفتر خاتون انس و جاں
تھا آہنی جو ہاتھ میں ایک بیلچہ گراں
مارا شقی نے فرق پہ زینبؑ کے ناگہاں
غش آ گیا زمین پر تھرا کے گر پڑیں
سر پر لگی وہ ضرب کہ تیورا کے گر پڑیں

مہلک مرض میں جب یہ قیامت ہوئی بپا
صدمہ سے سرد ہو گئے زینبؑ کے دست و پا
صحرا میں جن و انس کے رونے کی تھی صدا
پہونچیں ارم میں خواہر سلطان کربلا
آنے لگی بکا کی صدا آسمان سے
غل پڑ گیا کہ اٹھ گئیں زینبؑ جہان سے

دوڑی یہ حال دیکھ کے فضہ بصد الم
دیکھا کہ جسم پاک میں باقی نہیں ہے دم
پھر آئی پیٹتی ہوئی وہاں سے اسیر غم
عابدؑ کے پاس جا کے پکاری بچشم نم
جنت میں سوگوار شہ بحر و بر گیئں
جلد آئیے کہ زینبؑ دلگیر مر گئیں

آئے یادگار آل عبا وا مصیبتا
سر پر اڑاؤ خاک عزا وا مصیبتا
تازہ ستم یہ اور ہوا وا مصیبتا
زینبؑ نے کی جہاں سے قضا وا مصیبتا
ساماں عزائے زینب دلگیر کیجئے
جلدی پھوپھی کے دفن کی تدبیر کیجئے

عابد یہ سن کے اشک بہاتے ہوئے چلے
ہاتھوں سے سر پہ خاک اُڑاتے ہوئے چلے
صدمہ قدم قدم پہ اٹھاتے ہوئے چلے
جھنکار بیڑیوں کی سُناتے ہوئے چلے
زیر شجر پہونچ کے بہ حسرت نگاہ کی
دیکھی پھوپھی کی لاش تو ایک آہ کی

چلّائے رو کے ہائے غضب وا مصیبتا
اس قید میں یہ رنج و تعب وا مصیبتا
یہ واقعہ ہوا ہے عجب وا مصیبتا
آخر کیا پدر نے طلب وا مصیبتا
مہلت غم پدر سے ہمیں ایک پہر نہ تھی
داغ آپ کا سہیں گے ہمیں یہ خبر نہ تھی

یہ کہہ کے غش میں تڑپنے لگے وہ اسیر غم
چہرہ کو دیکھ دیکھ کے روتے تھے دمبدم
دیکھے سناں ۔۔۔۔۔۔۔۔۔۔۔ کے جو بازو پہ تھے رقم
فضہ سے سر کو پیٹ کے بولے بدرد و غم
یہ سب نشانیٔ سپہ نابکار ہے
بعد فنا بھی داغ رسن آشکار ہے

بی بی تمھاری لاش کے لونڈی نثار ہو
غربت میں کیوں نہ شام و سحر اشکبار ہو
آمادهٔ سفر ہیں عدو، ہوشیار ہو
بی بی کھری ہوئی ہے عماری سوار ہو
دل پاش پاش ہوتا ہے غربت پہ آپکے
دشمن بھی رو رہے ہیں مصیبت پہ آپکے

جس وقت غسل دے چکے سجاد ذی وقار
تیار قبر بھی ہوئی اتنے میں ایک بار
گو کانپتے تھے ضعف سے وہ دست رعشہ دار
عابدؑ نے خود لحد میں اتارا بحال زار
تڑپا جگر یہ شدت آہ و بکا ہوئی
تربت جو بند کی تو قیامت بپا ہوئی

کہتے تھے بار بار یہ سجادؑ ناتواں
چھوڑا پسر کو آپنے غربت میں نیم جاں
اے سوگوار دلبر خاتون انس و جاں
صحرائے ہولناک میں خالق ۔۔۔۔۔۔۔۔۔۔۔۔۔۔۔۔
تڑپا یہ سن کے جگر پیٹنے لگی
فضہ لحد پہ سینہ و سر پیٹے لگی

چلاتی تھی کہ اے مری بی بی کدھر گئیں
غربت میں مجھ کو بیکس و بے یار کر گئیں
صدمہ اٹھا اٹھا کے جاں سے گذر گئیں
ایسا ستم گروں نے ستایا کہ مر گئیں
آئیں تمھیں آپ قبر میں سونے کے واسطے
بی بی کنیز رہ گئی رونے کے واسطے

اٹھئے شتاب چرخ پہ ظاہر ہوئی سحر
بی بی سپاہ شام ہے آمادۂ سفر
تیار سب ہے کوچ کا ساماں اِدھر اُدھر
جاتے ہیں قید عابدؑ مظلوم و نوحہ گر
صحرائے ہولناک میں رنج و تعب نہ ہو
عابد سے چھوٹ جائے ایسا غضب نہ ہو

سر پیٹ کر یہ قبر پہ فضہ نے کی بکا
جنگل سے آئی گریۂ زہراؑ کی بھی صدا
رقت کو ۔۔۔۔۔۔۔۔۔۔ کر کے یہ عابدؑ نے تب کہا
اب گھر میں چل کے روئیو فضہ پئے خدا
خوشخو ہو خوش عقیدہ ہو اور باتمیز ہو
خدمت کریں گے ہم کہ پھوپھی کی کنیز ہو

بولی وہ میں یہاں سے مدینہ نہ جاؤں گی
بی بی کو اب کہاں سے زمانہ میں پاؤں گی
شام و سحر مزار پہ آنسو بہاؤں گی
زینبؑ ہیں جس جگہ وہیں بستی بساؤں گی
اٹھنا مجھے لحد سے اب ایک آن جبر ہے
میں بھی وہیں جہاں مری بی بی کی قبر ہے

اب کس کے آسرے پہ یہ لونڈی وطن کو جائے
بی بی کو اپنی ڈھونڈھ کے لونڈی کہانسے لائے
کیونکر نہ یہ کنیز بھلا سر پہ خاک اڑائے
زینب کو تا بہ حشر نہ پاؤں گی ہائے ہائے
رکھتی نہیں وطن میں سہارا عزیز کا
بی بی کے پاس ہوئے گا مدفن کنیز کا

عزم وطن کیا جو نہ فضہ نے زینہار
رخصت ہوئے مزار سے سجاد دل فگار
رو رو کے یوں لحد یہ پکارے بحال زار
بھینا مدینہ جاتا ہے تنہا یہ دل فگار
رونے چلا ہوں آج میں غربت میں آپ کو
سونپا ہے خدا کی حمایت میں آپ کو

یہ سن کے پیٹنے لگی فضہ جگر فگار
روتے چلے مدینہ کو سجاد ذی وقار
زنجیر خود جدا ہوئی پاؤں سے ایکبار
شدت نہ تپ کی اور نہ طوق گراں کا بار
پھر پھر کے شہر شام کو ایذا رساں گئے
اعجاز سے وطن میں امام زماں گئے

بس اے انیسؔ بس کہ ہوا مرثیہ تمام
شور بکا ہے روتے ہیں مجلس میں خاص و عام
گھبرا نہ اپنی زشتی قسمت سے صبح و شام
بے شک کریں گی تیری فکر خواہر امام
دیں گی ۔۔۔۔۔۔۔۔ تجھے کہ وہ بیٹی علیؑ کی ہیں
سرخی مدعا ہے کہ بہن کس سخی کی ہیں

1
جب حُرجری فوج بد انجام سے نکلا
گویا کہ قمر ابر سیہ فام سے نکلا
چمکا کے فرس کو سپہ شام سے نکلا
لو طائر گلزار ارم دام سے نکلا
کیا اوج اسے آج یہ دکھلاتی ہے تقدیر
فردوس مین دوزخ سے لیے جاتی ہے تقدیر

2
حیرت سے ملک کہتی ہین اے حُرزہے تقدیر
بخشی تجھے اللہ نے کیا عزت و توقیر
دل مین جو سمائی ہے تیرے الفت شبیر
مسکن ودل زہرا ہے ترا خلد ہے جاگیر
معلوم ہے کیا تجکو ترے مرتبے کیا ہین
جنت مین ثنا خوان ترے محبوب خدا ہین

3
ہے دل سے فدا تو جوشہ عرش نشین پر
قدسی بھی ثنا خوان ہین ترے عرش برین پر
ہے شاق جدائی تری اب سر در دین پر
ایسا کوئی جانباز نہین روے زمین پر
رتبے کو ملک رشک وہ عرش کیئے ہین
آنکھون کو ترے زیر قدم فرش کیئے ہین

4
اتنے مین صدا ہاتف غیبی کی یہ آئی
اللہ رے عزو شرف اے شہ کے فدائی
ہے رشک ملائک کو وہ توقیر ہے پائی
تقدیر نے کی دیکھ کہان کے جا رسائی
ہے تیری جگہ لشکر اللہ و نبی مین
پیدا کیا گہر قلب حسین ابن علی مین

5
روشن ہے چمک اختر طالع کی جبین سے
طلعت مین یہ افزون ہے کہین مہر مبین سے
آتی ہے صدا صاف یہ ذرات زمین سے
حاصل ہے یہ ضو نور ولائے شہ دین سے
حق جس سے نمایان ہے وہ آئینہ یہی ہے
پر تو ہے جہان نور کا وہ سینہ یہی ہے

6
جس وقت سنی حُر نے یہ ہاتف کی بشارت
چہرے پہ عجب طرح کی اک چھائی بشاشت
پیدا رخ نیکو سے ہوئی شان شہادت
تھی شرم سے پھیکی گل مہتاب کی رنگت
کہتے تھے ملک دیکھ کے اس چلوہ گری کو
نسبت نہین کچھ حسن مین انسان سے پری کو

7
یہ دیکھ کے فردوس سے رضوان نے پکارا
اے حور یو آکر کرو عالم کا نظارا
کیا آج چمک پر ہے زمین کا بھی ستارا
خالق نے عجب چاند یہ گیتی پہ اوتارا
اس شکل کا انسان  کوئی عالم مین نہین ہے
یہ حسن مین یوسف سے بھی واہ چند حسین ہے

8
حورین بھی ہوئین دیکھ کے اوس حسن کو حیران
کہنے لگین اللہ کی قدرت ہے نمایان
کیا نور ہے کیا حسن ہے کیا چہرۂ خندان
برتر ہے ملائک سے کہین رتبۂ انسان
دیکھی نہین یہ جلوہ گری نور قمر مین
ہوتا نہین یہ حسن دل افروز بشر مین

9
مصروف ثنا خوانیٔ حُر تھے ملک حور
ناگاہ  نمایان ہوئی صبح شب عاشور
آمد جو سنی مہر کی انجم ہوئے مستور
پھیلی جو سفیدیٔ سحر شب ہوئی کافور
طالع جو ہوا مہر جہان تاب افق سے
گلرنگ ہوا روے فلک رنگ شفق سے

10
عالم مین ہویدا ہوئے جب صبح۔۔۔۔۔۔۔۔۔۔۔۔۔۔
شیطان کے کیا فتنہ خوابیدہ کو۔۔۔۔۔۔۔۔۔۔۔۔۔۔۔۔
بس خواب سے چونکا پسر سعد جفا کار
خدام سے یہ کہنے لگا ظالم غدار
ہے شمر کہان فوج کے سردار کدھر ہین
دیکھو تو ذرا شام کے جرار کدھر ہین

11
غفلت کا نہین وقت کرین جنگ کا سامان
ہے روز وفات پسر ضیغم یزدان
مہلت نہ ملے سبط نبی کو کسی عنوان
ہو خون سے سادات کے گلرنگ یہ میدان
پیاسا ہے کرین ذبح ہر اک کشتہ جگر کو
پانی نہ ملے ساقیٔ کوثر کے پسر کو

12
پہنچا جو یہ حکم پسر سعد بد اختر
آمادۂ پیکار ہوا شمر ستمگر
ظالم نے دیا حکم کہ تیار ہو لشکر
اک دم مین مسلح ہوئی سب فوج یہ سنکر
میدان مین جمے بڑھ کے پرے اہل جفا کے
کفار کا ترغہ ہوا لشکر پہ خدا کے

13
اُمڈا ہوا تھا پیاسون پہ وہ شام ۔۔۔۔۔۔۔۔
پیدل یہ تو اسوار تھے اسوار پہ پیدل
کم موروملخ سے نہ کسی طرح تھا وہ دل
تا دور جفا کارون سے مملو تھا وہ جنگل
غل تھا کہ نہ مہلت شہ ابرار کو دین گے
آج ہم بھی عوض کشتۂ صفین کا لین گے

14
کرتے تھے جو آپس مین یہ باتین وہ ستمگار
تھراتا تھا سن سن کے تن حُر وفادار
ہر ایک سخن گرز گرانبار کا تھا وار
زخمی ہوا جاتا تھا وہ بے نیزہ تلوار
آتی تھی صدا دل سے یہ کیا بے ادبی ہے
اس ظلم کے لائق نہین فرزند نبی ہے

15
کہتا تھا یہ اک صف کے قرین کے جاوہ غازی
کوتاہ کرو ظالمو یہ دست درازی
شیرون پہ نہین چلنے کی روبا ہون کی بازی
بھاگو کے بڑھین گے وہ اگر چھیڑکے تازی
کیا سمجھے ہو تم دل مین شجا عان عرب کو
اک دم مین قیامت نظر آجائیگی سب کو

16
پیدا نہ ہوا انکا جہان مین کوئی ہمسر
مرحب سا جوان گر ہو تو انسے نہو سربر
کیا یاد نہین معرکۂ خندق و خیبر
لڑتے تھے اکیلے ہی سدا حیدر صفدر
یہ ساری ستمگر انھین تیغون کے تلے ہین
یہ شیر گرسنہ اوسی بیشے کے پلے ہین

17
یہ فخر ملائک ہین یہ ہین فخر دو عالم
انکے قدم پاک سے دنیا ہوئی قائم
بے شک ہین یہی تاج سر عرش معظم
ہے پست یہان مرتبۂ عیسؑیٰ مریم
کیون فوق نہو انکو کہ یہ عرش برین ہین
عیسے تو فقط چرخ چہارم پہ مکین ہین

18
دے سب کو خدا دیدۂ حق بین و دل صاف
خود دیکھ لے وہ پنجتن پاک کے اوصاف
قرآن و احادیث سے ہوتا ہے عیان صاف
دنیا مین نظیر انکا نہین قاف سے تاقاف
پیدا نہ ہوا ایسا نہ اب ہو گا جہان مین
مثل انکا نہین آج تلک کون و مکان مین

19
اللہ نے بخشے ہین انہین مرتبے کیا کیا
بہتر سے یہ بہتر ہین تو اعلا سے یہ اعلا
کوئی بجز انکے نہین ہمراز خداکا
دنیا مین یہی رحمت خالق ہین سراپا
اسرارلدنی انھین سینون مین بھرے ہین
کاندھے پہ یہی بار شفاعت کو دھرنے ہین

20
کونین مین خالق نے کیا انکو گرامی
انگشتر عالم کا نگین انسے ہے تامی
شاہون کے لئے فخر ہے اس گھر کی غلامی
کیا ذکر ہے انسان کا ملائک ہین سلامی
حقا کہ یہی زینت افلاک و زمین ہین
عالم مین یہی تاج سر عرش برین ہین

21
وہ کون ہے جسپر کہ نہین انکا ہے احسان
کس کس کو نہ اس گھر سے ملی دولت ایمان
دنیا کی لیے دین کو نہ ضائع کرے انسان
پاس انکا وہ کرتے ہین جو کامل ہین مسلمان
یہ فیض اسی گھر کا ہے تائید خدا سے
آگاہ کیا خلق کو توحید خدا سے

22
دیندار کو واجب ہے اطاعت اسی گھر کی
مشہور ہے عالم مین سخاوت اسی گھر کی
جوئندہ ہے اللہ کی رحمت اسی گھر کی	
سب کھاتے ہین افلق مین نعمت اسی گھر کی
نیکی مین کمی آل محمد نہین کرتے
یہ حق مین بدون کے بھی دعا بد نہین کرتے

23
کافر کے طرفدار مسلمان نہین ہوتے
کعبے سے یعنی صاحب ایمان نہین ہوتے
سر جائے مکر منکر قرآن نہین ہوتے
دیندار کبھی تابع شیطان نہین ہوتے
یون پھر گئے تم آہ امام ازلی سے
لازم ہے تولا تمہین فرزند علی سے

24
مخفی نہین کچھ رتبۂ فرزند پیمبر
کس بحر شرافت کا یہ پاکیزہ ہے گوہر
خاتون جنان مان ہے پدر ساقی کوثر
جد وہ ہے جسے کہتے ہین سب شافع محشر
کب جد و پدر انکے مراتب مین جدا ہین	
محبوب خدا وہ ہین تو یہ دست خدا ہین

25
مومن کے لئے فرض ولائے شہ دین ہے
ایمان کے مدینے کا یہی حسن حسین ہے
کون انکے سوا دوش محمد کا مکین ہے
حقا کہ یہ مہر نبوت کا نگین ہے
نانا ہین نبی انکے پدر انکے علی ہین
بے شک یہی دنیا مین ولی ابن ولی ہین

26
کیا کیا نہ انہین حق نے دیا کیا نہین رکھتے
وہ اوج ہے انکا جو مسیحا نہین رکھتے
خالق کے سوا اور کی پروا نہین رکھتے
سب رکھے ہین پر خواہش دنیا نہین رکھتے
بے شک یہی فرزد شہنشاہ عرب ہے
اک مُہر نبوت نہین بس اور تو سب ہے

27
کس منھ سے کرون مدح و ثنائے نشہ والا
ایسا تو کسی کو نہ ملا رتبۂ اعلا
پائی ہے رسولون سے بھی توقیر دو بالا
یہ وہ ہے نبی نے جسے آغوش مین پالا
فخر ملک و جن و بشر ذات ہے اسکی
عارف ہو تو پہچان لے کیا بات ہے اسکی

28
وہ کس کا پدر ہے کہ جو مشہور علی ہے
وہ کون ہے قرآن مین جو نور ازلی ہے
معراج کسے دوش محمدؐ پہ ملی ہے
جو سابق الاسلام ہے وہ کون ولی ہے
کیون مستعد شیر ہوئی کچھ خبر ہے سر کو
آزار نہ دو ساقی کوثر کے پسر کو

29
امت کو یہ لازم ہے کہ ایمان انہین سمجھے
محبوب الٰہی کا دل و جان انہین سمجھے
ہم مرتبۂ یوسف کنعان انہین سمجھے
جو قائل قرآن ہے وہ قرآن انہین سمجھے
بے انکے ملےکچھ نہ عبادت سے ملے گا
طاعت کا مزا انکی اطاعت سے ملے گا

30
پھر بڑھ کے عمر سے کہا او ظالم بدکیش
کرتا نہین اس امر مین کچھ تو بھی پس و پیش
تجکو بھی تو اللہ نے دی عقل کم و بیش
کچھ سوچ تو انجام کو ناعاقبت اندیش
کرتا ہے یہ کیا ظلم ارےعرش ہلے گا
بربادی سادات سے کیا تجکو ملے گا

31
سادات پہ یہ ظلم نہ کر او ستم ایجاد
غم دے کے انہین خلق مین ہو گا نہ کبھی شاد
ظالم تجھے یہ حرص و ہوس کرتی ہےبرباد
دنیا پہ یہ بھولا ہے کہ عقبےٰ نر ہی یاد
ہے کور وہ دنیا کے جو آرام کو دیکھے
بینا ہے وہی چشم جو انجام کو دیکھے

32
چھٹنا ہے اگر محکمہ حشر مین غم سے
للہ رہ راست پہ آ راہ ستم سے
کرعزر گنا ہون کا شہنشاہ امم سے
ہونا ہے اگر پاک تو مل بحر کرم سے
آئینہ ہے پھر قلب اگر کلفت دل جائے
قطرہ ہے وہی پاک جو اوس بحر سے ملجائے

33
دنیا تو بہر طور گذر جاتی ہے غافل
عقبےٰ کی کرے فکر گر انسان ہے عاقل
ہے صاف عیان فرق مین حق و باطل
عاقل کبھی دین کھوکے نہ دنیا کرے حاصل
تجکو طمع زر نے یہ مدہوش کیا ہے
حق آل محمد کا فر ہوش کیا ہے

34
روشن ہے جہان مین شرف و عزت شبیر
بھرتے ہین ملائک بھی دم الفت شبیر
ہے روح امین شیفتۂ حضرت شبیر
کعبے سے فزون تر ہے کہین حرمت شبیر
خضر رہ ایمان پسر شاہ نجف ہے
عالم پہ عیان قبلۂ عالم کا شرف ہے

35
پیدا نہ ہوا خلق مین ایسا کوئی ممتاز
یہ جان پیمبر ہین خدا کے ہین یہ ہمراز
ایمان انہین قدمون کے بدولت ہے سر افراز
دکھلاتی ہین مخلوق کو اعجاز پہ اعجاز
دنیا مین یہی نور خدا وند احد ہین
محبوب خدا جو ہین انہین کے تو وہ جد ہین

36
اللہ رے عز و شرف سید ذیجاہ
میکال و سرافبل بھی ہین خادم درگاہ
ہے کون سوا انکے دو عالم کا شہنشاہ
ہے فخر رسولان سلف ابن یداللہ
کیسا انہین خالق نے سرافراز کیا ہے
کونین سے اپنے انہیں ممتاز کیا ہے

37
ازار کے لائق نہین فرزند پیمبر
بے جرم و خطا ہے پسر حیدر صفدر
آفت مین پھنسا ہے خلف ساقیِ کوثر
کر غور ذرا ظلم یہ تو کرتا ہے کس پر
ماتم ہے بپا آل رسول مدنی مین
پانی کو ترستنے ہین غریب الوطنی مین

38
کیا یاد نہین نحبر صادق کی وصیت
فرمایا تھا کیا آل کے حق مین دم رحلت
دنیا انہین آرام جو مطلوب سے راحت
جنت ہے ولا انکی سقر انکی عداوت
واجب ہے اطاعت خلف خیر بشر کی
لازم ہے ولا تجکو محمدؐ کے پسر کی

39

دنیا مین کوئی کرتا ہے مہمان سے برائی
کچھ روح محمد سے تجھے شرم نہ آئی
کیون کرتا ہے زہرا کے بھرے گھر کی صفائی
زیبا نہین احمد کے نواسے سے لڑائی
پہونچاتا ہے آزاد تو کس خاصۂ رب کو
بدنام سقی کرتا ہے کیون قوم عرب کو

40
جاہل بھی نہین کرتا کوئی ایسی حماقت
مومن کے لیے کفر ہے رہبر کی عداوت
محبوب خدا نے انہین چھوڑا ہے امانت
کافر بھی نہین کرتے امانت مین خیانت
خاطر نہین کچھ تجکو بتول عذرا کی
بھولا ہے وصیت کو رسول دوسرا کی

41
حاصل انہین اقلیم ولایت کی ہے شاہی
دی انکی امامت پہ رسولون نے گواہی
ہے صاف عیان ماہ سے تا مسکن ماہی
خورشید ہدایت ہے یہی نور الٰہی
خفاش کو کیا مہر منور نظر آئے
کیونکر تجھے وہ خسرو خاور نظر آئے

42
سچ ہے تجھے کیا آل محمدؐ سے سروکار
تیرا ہے وہ مالک کہ جو دوزخ کا ہے مختار
شبیر جوانان بہشتی کے ہین سردار
کافر کو نہوئیگی تو لا کبھی زنہار
شیطان کی تقلید مین ایمان نہین ہوتا
جو لائق دوزخ ہے مسلمان نہین ہوتا

43
کس طرح نظر آئے تجھے جادہ مقصود
مقبول الٰہی نے کہا ہے تجھے مردود
ظالم ترے سائے سے بچائے ہمین معبود
دوزخ مین ہے تیرے لئے ہمسایۂ نمرود
دیندار کو بیدین سے کبھی میل نہین ہے
یہ دین کا جھگڑا ہے کوئی کھیل نہین ہے

44
شبیر ہین دنیا مین محمد کی نشانی
یعقوب نجف کا ہے یہی یوسف ثانی
ہے کفر سراسر اسے آزاد رسانی
افسوس مگر تونے کوئی بات نہ مانی
نکلی کوئی صورت نہ جہنم سے مفر کی
کھینچے لیے جاتی کشش تجکو سقر کی

45
انصاف سے بتلا تو مجھے او ستم ایجاد
زیبا ہے تجھے حاکم میخوار کی امداد
کر غور ذرا دل مین یہ کیا کرتا ہے بیداد
روتے ہین علی روح نبی کرتی ہے فریاد
ظالم تجھے شبیر سے بیعت کی طلب ہے
میخوار خلافت  کرے کیا قہر و غضب ہے

46
اس امر مین زنہار مناسب نہین تکرار
راضی نہ کبھی ہوئین کے اس پر شہ ابرار
میخوار کہان اور کہان دین کا سردار
نسبت اوسے کیا انسے کہان نور کہان نار
محبوب الٰہی کا پسر خاصۂ رب ہے
حاکم ترا مردود خدا ننگ عرب ہے

47
کیونکر کرین فاسق کی اطاعت شہ ذیشان
اللہ نے انکو کیا خضر رہ ایمان
تقلید کرے مور کی کس طرح سلیمان
فرعون کی بیعت کرے کیا موسیٰ عمران
کونین کے ہادی ہین امام دو جہان ہین
جو راز الٰہی ہین وہ سب ان پہ عیان ہین

48
فاسق کی اطاعت کبھی عادل نہین کرتے
عالم کبھی رخ جانب جاہل نہین کرتے
ناقص کا تتبع کبی کامل نہین کرتے
بھولے سے بھی اس کام کو عاقل نہین کرتے
معلوم ہے کس شیر کا فرزند ہے شبیر
محبوب الٰہی کا جگر بند ہے شبیر

49
بخشا ہے خدا نے مجھے فہم و خرد و ہوش
حق گوئی سے کسطرح زبان ہو مری خاموش
کیونکر مجھے آقا کی محبت کا نہ ہو جوش
شبیر ہین دنیا مین عطا پاش و خطا پوش
وہ خاصۂ حق ابر کرم رحمت رب ہے
گر تجکو بھی بخشے تو نہین اسکا عجب ہے

50
حقا کہ زمانے کا شہنشاہ یہی ہے
لخت جگر حیدر ذیجاہ یہی ہے
کونین مین فرزندید اللہ یہی ہے
ہے جسکی چمک مہر  مین وہ ماہ یہی ہے
کیون مجکو ولا ہو نہ امام دو جہان سے
منھ اپنا نہ موڑونگا مین سرور حنان سے

51
کس واسطے تو پھر گیا سلطان امم سے
ہونی نہین اب تیری رفاقت کبھی ہم سے
سن صاف مین اب ملتا ہون اوس بحر کرم سے
دوزخ سے علاقہ نہین ہے کام ارم سے
دیندار منافق کی رفاقت نہی کرتے
ظالم کی جفا جو کی اطاعت نہین کرتے

52
بیزار سدا رہتے ہین دوزخ سے بہشتی
سہو ابھی نہین کرتے ہین تقلید کنشتی
ظالم ہے ترے نامۂ اعمال مین زشتی
بچ سکتی ہے طوفان سے بلا تری کشتی
کسطرح تجھے آتش دوزخ سے مفر ہو
جب مسکن اصلی ترا ما بین سقر ہو

53
مہمان کے ستانے مین تجھے فائدہ کیا ہے
خود آپ وہ غربت مین گرفتار بلا ہے
مظلوم ہے سید ہے غریب الغربا ہے
ظالم یہ محل ظلم کا یا رحم کی جا ہے
یہ جنگ و جدل آہ امام ازلی سے
یہ مکر و دغا آہ حسین ابن علی سے

54
کہنے لگا مڑ کر عمر سعد بد انجام
اللہ یہ مداحی شبیر یہ اکرام
مطلب تجھے ہمسے ہے کہ اونسے ہے تجھے کام
کیا سمجھا ہے تو آپ کو بس اپنی زبان تھام
ہوتا ہے عیان صاف تری طرز سخن سے
سازش ہے تجھے کچھ نہ کچھ اوس تشنہ دہن سے

55
ہے آج طبیعت کا تری اور ہی کچھ رنگ
سردار سے تقریر کا ہونا ہے یہی ڈھنگ
ڈرتا ہون کہ آپس مین نہ ہو جائے کہین جنگ
سن کر یہ سخن طیش مین ہین نظام کے سرہنگ
کچھ جان کا اپنی تجھے وسواس نہین ہے
حاکم کے نمک کا بھی ذرا پاس نہین ہے

56
بس بس کسی دکھلاتا ہے یہ چرب زبانی
کس منھ سے مجھے کہتا ہے تو ظلم کا پانی
حاکم ہے مرا آج وہ جس کا نہین ثانی
مشکل ہے امان قہر سے اوسکے تجھے پانی
کیا ہوئے گا حاصل تجھے توقیر کو کھو کے
یان آیا ہے تو جان کو کیا ہاتھ سے دھو کے

57
یہ جان لے وہان بھی نہ بحل ہوئیگی تقصیر
ناراض ہین تجھ سے تو بہت حضرت شبیر
وہ دینگے تجھے خوب ترے جرم کی تعزیر
کیا یاد نہین اونسے جو کچھ ہو گئی تقریر
کیا بھول گیا اپنے گناہون کی جزا کو
رکھ یاد اسے خوب کہ پہونچے گا سزا کو

58
بولا حُر جرار کہ اوثانیٔ شداد
مشہور ہون مین حر جری بندۂ آزار
سادات پہ تو کرتا ہے یہ ظلم یہ بیداد
وہ اس کی سزا دونگا کہ رکھے گا بہت یاد
او بانیٔ شر چرب زبانی نہی اچھی
بیکار کی یہ تیز زبانی نہین اچھی

59
او نحس بتا سعد نہ تھا اونکا غمخوار
فرزند سے تو جنکے ہے آمادۂ پیکار
جب دین سے باقی نہ رہا تجکو سروکار
پھر تیرے لیے نار ہے او ظالم غدار
اندھا ہے تجھے کر دیا اس جاہ و حشم نے
اور حر کیا دوزخ سے مجھے بحر کرم نے

60
کیونکر نہ ہو آقا کی غلامی پہ مجھے ناز
آفاق مین یکتا ہے شہنشاہ سر افراز
قرب شہ دین سے مجھے خالق کرے ممتاز
صدقے ہو قدم ہائے مبارک پہ یہ جانباز
مومن کے لیے کفر ہے کافر کی اطاعت
کرتے نہین ہم فاسق و فاجر کی اطاعت

61
رہبر سے جدا ہو کے کدھر ٹھوکرین کھاؤن
منھ موڑ کے اون سے مین کسے شکل دکھاؤن
اسطرح کا سردار کہان خلق مین پاؤن
فردوس کو مین چھوڑ کے دوزخ کو بساؤن
مین معتقد بندۂ مقبول خدا ہون
مین پیرو خضر رہ تسلیم رضا ہون

62
مین اور کرون اونکی غلامی سے کنارا
مجکو تو اوسی بحر کرم کا ہے سہارا
اس امر مین حاکم کا ترے کیا ہے اجارا
فرزند ید اللہ ہے سردار ہمارا
محسن سے نہ ہر گز جرجا نبار پھرے گا
سید کے پسینہ پہ لہو میرا گرے گا

63
کس طرح نہ رتبہ ہو مرا خلق مین فائق
ہون دل سے محمدؐ کے جگر بند کا عاشق
تو قابل نفرین ہے مین مدح کے لائق
دوزخ ترا مشتاق جنان ہے مرا شائق
اس راہ کو دیندارسے چھوڑا نہین جاتا
منھ قبلۂ ایمان سے تو موڑا نہین جاتا

64
بھولی نہین اب تک مجھے وہ تشنہ دہانی
اوس پیاس سے مشکل تھی مجھے جان بچانی
کس پیار سے حضرت نے پلایا مجھے پانی
عالم مین نہوئیگا نہ اب اونکا ہے ثانی
زندہ کیا اوس روز محمدؐ کے قمر نے
سیراب کیا ساقی کوثر کے پسر نے

65
یاد آتا ہے جب لطف شہ باذل وفا دل
سینے مین تڑپ جاتا ہے فرقت سے مرا دل
دیکھون یہ شرف ہوتا ہے کیونکر مجھے حاصل
کھینچے گا کبھی تو مجھے وہ جذبۂ کامل
فرقت تو مین ہر گز  بھی گوارا نکرون گا
جیتا ہون تو آقا کی غلامی مین مرون گا

66
کچھ غور تو کر دل مین یہ کیا بیخبری ہے
عاصی ہے جو کسطرح وہ عصیان سے بری ہے
لے دیکھ مری کشت عمل آج ہری ہے
دیندار سے ملنے مین بڑی ناموری ہے
ہے بات کی پچ نام پہ مین اپنے مرون گا
جس مین ہو ضرردین کا وہ ہر گز نہ کرون گا
67
اللہ کریگا یہ ارادہ مرا پورا
ٹھہرایا ہے دل مین تو مصمم یہی شورا
ہون تشنۂ جام مئے صہبائے طہورا
لینا مجھے آقا سے ہے اب جنت وحورا
لے دیکھ چلا نار سے مین نور کیجانب
جسطرح سے موسیٰ تھے گئے طور کیجانب

68
ہوتی نہین دیندار کو کافر کی محبت
ایمان کے اظہار مین ہو کسکی مروت
ناحق تجھے خاصان خدا سے ہے عداوت
ظالم تری تقلید تو ہے عین ضلالت
بے منزل مقصد یہ قدم اب رکے گا
مولا ہی کے قدمون پہ یہ سر ابتو چھکے گا

69
کینونکر نکرون سیر گلستان شہادت
ہادی ہے مرا خضر بیابان شہادت
مجھ سے نہ چھٹے گا کبھی میدان شہادت
حسرت ہے کہ رہجائے نہ ارمان شہادت
مین دوریٔ شبیر گوارا نہ کرونگا
اس سر کو فدا کرنے سے پیارا نکرونگا

70
یہ کہتے ہین جرار نے جولان کیا رہوار
شوخی مین فرس بن گیا بس آئے ہو تاتار
اک جست مین فوج ستم آرا کے ہوا پار
تھا شور کہ اڑتا نہین یون طائر پردار
دیکھی نہین شوخی یہ کسی حورو پری مین
کیا قوت پرواز ہے بے بال و پری مین

71
صر صر سے سبک رو ہے تو بجلی سے کہین تیز
راکب کا ارادہ ہے بس اسکے لئے مہمیز
ایسا تو چکارا بھی نہ ہوئے گا سبک خیز
ہے فوق ہما پر بھی اسے وہ ہے یہ شبریز
ہر چشم مین پھرتا ہے یہ انداز عیان ہے
پتلی کیطرح صاف یہ نظرون سے نہان ہے

72
برسون رہے گر چرخ مین یہ گنبد دوار
پیدا حرغازی سا نہ ہو عبد وفادار
لاکھون مین سر افراز ہزارون مین نمودار
ذی ہمت و ذی شوکت و ذیشان و صغدار
کیا عشق تھا غازی کو ولی ابن ولی سے
کی جان نہ عزیز اوسنے حسین ابن علی سے

73
اللہ رے پاس ادب سید ابرار
پہونچا جو قرین لشکر اسلام کے جرار
پیدل ہوا اور پھینک دیئے کھول کے ہتھیار
رومال سے پھر باندھ لیئے دست نکوکار
چلایا گنہگار کی عامی کی خبر کو
مجرم کی گرفتار معاصی کی خبر لو

74
اے منصف دوران رحم امداد یہی ہے
پیسا ہے جسے غم نے وہ ناشاد یہی ہے
فریاد ہے دست ستم ایجاد یہی ہے
اس ہاتھ کو بس قطع کرو داد یہی ہے
مین داد کا خواہان ہون مری داد کو پہنونچو
فریاد کنان آیا ہون فریاد کو پہونچو

75
مولا مجھے ہاتف نے یہی دی تھی بشارت
دنیا مین بس از رنج ہوا کرتی ہے راحت
دن وصل کا آتا ہے گذر کر شب فرقت
جنت مین مزے دیگی یہ شبیر کی الفت
تو مورد لطف شہر ابرار رہے گا
معصوم سے مل کر نہ گنہگار رہے گا

76
 دیتے تھے صدا مجکو یہی خضر نکو فال
تھراتا ہے کیون خوف سے تو بید کی تمثال
لے آج چمک پر ہے ترا اختر اقبال
بخشے گا گناہون کو تیرے فاطمہ کا لال
اے حُر تری امداد پہ فرزند بنی ہے
حلال مہمات حسین ابن علی ہے

77
اوس شب کو ہوا تھا جو حضوری سے شرفیاب
جاری دم رخصت تھا مری آنکھون سے خونناب
فرمایا تھا مجھ سے نہو فرقت سے تو بیتاب
اللہ ملاقات کا کردے گا پھر اسباب
محروم رہے گا نہ تو اس عزو شرف سے
کوشش تری جانب سے کشش میری طرف سے

78
حضرت کی کشش کھینچکے یہان تک مجھے لائی
کر دیجئے اب حُر کی جہنم سے رہائی
مجرم نے بھٹکنے کی سزا خوب ہے پائی
حضرت کو مناسب ہے بس اب عقدہ کشائی
امید ترحم ہے شہنشاہ امم سے
محروم نہ رکھئے مجھے الطاف و کرم سے

79
کس منھ سے کرون عرض جو کچھ حال جگر ہے
مولا کو تو سب علم امامت سے خبرہے
خم بار جرائم سے گنہگار کا سر ہے
کر رحم کہ تو شاقع محشر کا پسر ہے
بے خوف خدا چشم یہ پر آب نہین ہے
جلنے کی جہنم مین مجھے تاب نہین ہے

80
حضرت نے سنا جب یہ بیان حُر غازی
آنکھین ہوئین پر آب بڑھے چھیڑ تازی
اللہ ری شبیر کی مہمان نوازی
کس لطف سے پیش آئے شہنشاہ حجازی
باب سخن لطف و عنایات بھی کھولے
مجرم کی بحل کر کے حطابات بھی کھولے

81
کی عرض یہ غازی نے کہ اے شاہ سر افراز
کونین مین عاصی کو کیا آپ نے ممتاز
کس منھ سے کرے شکر ادا بندۂ جانباز
زیبا ہے مرے واسطے جو کچھ نہ کرون ناز
بخشا یہ شرف مالک افلاک و زمین نے
دوزخ سے رہا کر دیا لطف شہ دین نے

82
مولا مین تری بندہ نوازی کے تصدق
الطاف شہنشاہ حجازی کے تصدق
رحم و کرم و سرور غازی کے تصدق
سو جان سے مین ایسے نمازی کے تصدق
مرتد کی منافق کی اطاعت سے بچایا
بہکا تھا مگر راہ ضلالت سے بچایا

83
قاصر ہے زبان شکر مین اے سید والا
ادنی کو دیا آپ نے یہ رتبۂ اعلا
غل بخشش حضرت کا ہے تا عالم بالا
میرا نہ سوا آپ کے تھا پوچھنے والا
اوس قول کے اس وعدہ وفائی کے تصدق
شفقت کے خدا عقدہ کشائی کے تصدق

84
چھاتی سے لگا کر اوسے بولے شہ عادل
اب خوف ہے کیا سینے مین کیون کانپتا ہے دل
تھا وصل کا طالب سو خدا نے کیا حاصل
ہے لطف الٰہی ترے ہر حال مین شامل
بیتاب تھا دل ہجر کے اندوہ و الم سے
صد شکر کہ خالق نے ملایا تجھے ہم سے

85
کس کو نہین عالم مین غم گردش ایام
دنیا مین بشر کے لئے ہر وقت ہین آلام
خالق سے دعاہے کہ نکو ہو ترا انجام
واقف تری نیت سے تو ہے خالق علام
محنت یہ سوارت ہوئی اب راہ خدا مین
توبہ تری مقبول ہے درگاہ خدا مین

86
شرمندہ بہت تجھ سے ہے فرزند محمدؐ
ممنون ترے احسان کا ہے دلبند محمدؐ
بھولا نہین تو حق مین مرے پند محمدؐ
ہے دل سے خوشی اب دل خورسند محمدؐ
جنت مین تجھے نعمت فردوس مزا دے
خالق تجھے اس تیری محبت کی جزا دے

87
مہمان کا شادی سے مبدل جو ہوا غم
ہمراہ لئیے اوسکو پھرے قبلۂ عالم
لشکر کے قرین پہونچی جو سردار دو عالم
کس شوق سے دوڑے سوئے حُر شاہ کے ہمدم
اوسوقت مسرت تھی عجب طرح کی سب کو
دیتے تھے دعا فدیۂ سلطان عرب کو

88
کہتے تھے یہ مہمان سے ہوہو کے بغلگیر
کیون دیکھ لی شبیر کے الطاف کی تاثیر
آگے بھی کبھی تھی یہ تری عزت و توقیر
بگڑی ہوئی خالق نے بنائی تری تقدیر
شہ تک تجھے تائید خدا پھر کے لائی
دوزخ سے ادھر رحمت حق گھیر کے لائی

89
یہ ذکر ابھی تھا کہ بجا وہان دہل جنگ
غل تھا کہ پڑھین بہرو غاشام کے سرہنگ
یہ سنکے ادھر شیرون کے چہرے ہوئے گلرنگ
کس شوق سے جرارون نے گھوڑون کے کسے تنگ
کھولے جو نشان ظالمون نے طبل بجا کے
تکبیر کے نعرے ہوئے لشکر مین خدا کے

90
بڑھنے لگی رن سے جو صف لشکر مے نوش
ہر ایک دلاور کو شجاعت کا ہوا جوش
تلوارین بہم کھینچ کے رکھ لین بسر دوش
آمادہ دغا پر ہوا ہر عاقل ذی ہوش
جھومے صفتِ شیر ژیان غیظ مین آکے
بے اذن مگر رہ گئے ہونٹون کو چبا کے

91
آراستہ جب ہو چکی فوج شہ ابرار
عباس نے کھولا علم احمد مختار
اللہ رے نور علم و حسن علمدار
صحرا کی زمین بنگئی سب مطلع انوار
پہونچی جو ضیا چرخ پہ پنجے کی زمین سے
آواز درود آنے لگی چرخ برین سے

92
گھوڑے پہ چڑھا لخت دل صاحب دلدل
اللہ کے لشکر کا بڑھا اور تجمل
لاکھوں تھے اودھر جمع بہتّر تھے ادھر کل
عاشق گل زہرا کے مگر صورت بلبل
جان دینے کے شائق تھے وہ مشتاق ارم کے
پروانہ صفت گرد تھے اوس شمع حرم کے

93
اس شان سے جب رن کو چلی شہ کی سواری
زینب در خیمہ سے یہ چلا کے پکاری
اللہ کو سونپا تمہین اے عاشق باری
خالق مجھے پھر شکل دکھائے یہ تمہاری
جسطرح سے رن مین تمہن جاتے ہوئے دیکھون
اللہ کرے پھر یوہین آتے ہوئے دیکھون

94
پھر خیر سے سب گھر مین سلامت ہوئین آئین
اور ظلم وعداوت سے عدو ہاتھ اوٹھائین
پھر مشکل مجھے اکبر و عباس دکھائین
سب چھوٹے بڑے جلد امان قتل سے پائین
پیاسون سے نہ آمادۂ شر لشکر شر ہو
جانین بھی بچین سب کی بلا سے بھی مفر ہو

95
جنگاہ مین جس وقت علی کا پسر آیا
غل تھا کہ وغا کو شہ جنّ و بشر آیا
فردوس معلا وہ بیابان نظر آیا
کس شان و تجمل سے ہر اک شیر تر آیا
روتی رہی دروازے پہ یہان زینب دلگیر
میدان کیطرف قبلہ عالم ہوئے رہ گیر

96
اوس تھوڑے سے لشکر کی صفین بندھ چکین جسدم
عباس سے فرمانے لگے قبلۂ عالم
کثرت ہے اودھر فوج کی باور ہین ادھر کم
کسطرح سے ان شیرون کو دین اذن وغا ہم
جینے کی تمنا نہین مرنے کی ہوس ہے
ان سب سے مجھے پہلے گزرنے کی ہوس ہے

97
عباس نے کی عرض کہ اے سید ابرار
کس دن کے لئے ہوتے ہین دنیا مین نمکخوار
اللہ نہ دکھلائے ہمین وقت وہ زنہار
پائینگے کہان خلق مین پھر آپ سا سردار
میدان وغا سے نہ وفادار ہٹین گے
ان قدمون پہ سر پہلے غلامون کے کٹین گے

98
اتنے مین پکارا پسر سعد ستمگر
انعام مین لینے ہین اگر کیسۂ پرزر
خولی ہے کدھر جائے کمانداروں کو لیکر
ہان تیرون سے چھانے تن فرزند پیمبر
ہر اک قدر انداز دل شاہ کو تاکے
سینے کو نشانہ کرے شاہ شہدا کے

99
یہ سنکے جفا کار بڑھے فوج کی صف سے
پیاسون پہ چلے تیر ستم چار طرف سے
کی عرض یہ حرنے پسر شاہ نجف سے
ایسے نہ ہوے آج تلک ظلم سلف سے
کیسی یہ عداوت ہے شہہ جن و بشر سے
ناحق کی یہ بوچھار ہے تیرون کی اودھر سے

100
سبقت تو ادھر سے ہوئی باقی رہا اب کیا
ہان اذن وغا دیجئے اے سرور والا
یہ ظلم ستمگارون کا دیکھا نہین جاتا
غصہ سے چلا آتا ہے اب منھ کو کلیجا
روباہون سے یہ شیر دلاور نہین ڈرتے
نامردونکی کثرت سے غضنفر نہین ڈرتے

101
سبقت نہ کرے کوئی ابھی یاور و انصار
ہے تازہ غلام آپ کا رخصت کاطلبگار
ملجائے مجھے اذن وغا یا شہ ابرار
پہلے ہو فدا آپ پہ یہ عبد وفادار
مین دیکھ کے ظلم انکے موا جاتا ہون آقا
اب دیر جو ہوتی ہے تو گھبراتا ہون آقا

102
سب کچھ مجھے حاصل ہوا حضرت کی بدولت
ہو جائے بڑا نام جو ملجائے یہ دولت
فرمائی جہان آپ نے بندے پہ وہ شفقت
اور اتنی مرے حال پہ ہو جائے عنایت
ناچیز زمانہ مین سر افراز رہے گا
اس امر سے ہمچشموں مین ممتاز رہے گا

103
بھولا نہین خادم اوسے ہے خوب طرح یاد
اوسوقت جو غصے مین کیا شاہ نے ارشاد
فرمایا تھا مولا نے کہ او بندۂ آزاد
روئے سو ئے ماتم مین تری مادر ناشاد
واللہ وہ کہنا بھی مرے حق مین دعا تھا
حضرت پہ اسی دم سے مری جان فدا تھی

104
یہ کہکے جو لپٹا حردیندار قدم سے
کچھ بن نہ پڑا عذر شہنشاہ امم سے
بیتاب ہوئے فرقت مہمان کے الم سے
ٹپکے گہر اشک کئی دیدۂ نم سے
فرمایا یہ مجبور بہت تجھ سے خجل ہے
پر تری جدائی کا اہم نشتر دل ہے

105
کسوقت مین قسمت نے مجھے تجھ سے ملایا
کچھ تیری مدارات بھی مین کرنے نہ پایا
ہے آج تہی دست یداللہ کا جایا
ناحق مجھے بیدینون نے مقتل مین ستایا
تجھ پر بھی تو ظاہر ہے کہ نادار ہون بھائی
غربت کی مصیبت مین گرفتار ہون بھائی

106
ممکن نہین اسوقت مین دعوت کا سر انجام
کھانے کا تو کیا ذکر ہے پانی کا نہین نام
بے پانی کے مرجھائے ہین زہرا کے گل اندام
اصغر کے لئے پیٹتی ہے بانوئے ناکام
مرتا ہے وہ معصوم پڑا فرط عطش سے
پہرون نہین ہوتا ہے افاقہ اوسے غش سے

107
افسوس نہ کچھ ہو سکی ہمسے تری خدمت
حاصل نہین دم بھر ہمین غم کھانے سے فرصت
جو بیکس و نادار ہو وہ کیا کرے دعوت
خیر اب وہین ہو جائیگی جو ہونی ہے صورت
محبوب خدا اسے تجھے ملوائے گا شبیر
فردوس کی نعمت تجھے کھلوائے گا شبیر

108
سامان ضیافت کا وہین سب ہے مہیّا
مصروف ہین دعوت مین تری سید بطجا
شائق ہین ترے شیر خدا فاطمہ زہرا
تجھپر نظر لطف الٰہی ہے سراپا
میوون کے طبق تجکو پیمبر سے ملین گے
جام مئے کوثر تجھے حیدر سے ملین گے

109
اوٹھکر قدم شہ سے یہ بولا حُر جرّار
صدقے ترے الطاف کے یہ عبد گنہگار
لذات سے دنیا کے نہین مجکو سروکار
بھوکا اوسی نعمت کا ہے حضرت کا نمکخوار
اے مالک کونین اجازت مجھے دیجئے
ازبہر خدا جلدی سے رخصت مجھے دیجئے

110
کرتا تھا جو حُر شاہ سے یہ عجز کی تقریر
روتے تھے جھکائے ہوے سر حضرت شبیر
پھر تھام کے وقت کو یہ بولے شہ دلگیر
تقدیر کے آگے کوئی چلتی نہین تدبیر
چاہا تھا کہ مہمان سے نہ مین اپنے جدا ہون
ہر حال مین پر تابع احکام خدا ہون

111
اس عالم فانی مین کہو کیا کوئی خوش ہو
منزل ہے غم و درد کی گر غور سے دیکھو
سب چلنے پہ تیار ہین روکے کوئی کسکو
رہتے نہین مر کر بھی یہان ایک جگہ دو
ہر دم یہان در پیش جدائی کی گھڑی ہے
ہر وقت اجل سر پہ کمر باندھے کھڑی ہے

112
فرما کے یہ مہمان سے جو لپٹے شہ ابرار
یہ روئے کہ بس سرخ ہوئی چشم گہر بار
کس یاس سے کس درد سے فرماتے تھے ہر بار
اللہ کو سونپا تجھے اے حُر وفادار
کس سے کہون اس دم جو مرے دل پہ قلق ہے
اے حُر تری فرقت سے جگر سینے مین شق ہے

113
فرما کے یہ حضرت پہ جو طاری ہوئی رقت
مولا کے قدم چوم کے مہمان ہوا رخصت
اس شان سے غازی نے پڑھا آئیہ نصرت
قدمون پہ فدا ہونے لگی جرأت و ہمت
حاضر تھا تہور بھی ملازم کی طرح سے
اقبال بھی ہمراہ تھا خادم کی طرح سے

114
سائیس جو شبدیز فلک سیر کو لایا
ہر گام پہ تو سن نے عجب حسن دکھایا
اندھیاری سے کچھ اور ہی جوبن نظر آیا
پریون کے اوڑے ہوش ہرن ہو گیا سایا
جرار نے بخشا جو شرف خادمۂ زین کو
حیرت سےفلک تکنے لگا رن کی زمین کو

115
اس شان و تجمل سے چلا جب حسر جانباز
دکھلانے لگا اسپ بھی رفرف کا سب انداز
فزاک ہلی کیا کہ کھلے بس پر پرواز
تھے راکب و مرکب ملک و خور سے ممتاز
تھا فوق جو رفعت مین اوسے اوج ہما پر
شبدیز بھی تھا ابن ریاحی کا ہوا پر

116
اللہ رے فیض و شرف خدمت شبیر
تھی حُر کے سراپا سے عیان نور کی تصویر
چہرے سے ہویدا تھی مہ و مہر کی تنویر
تھے دنگ جسے دیکھ کے سب شام کے بے پیر
کہتے تھے کہ یہ حُر ہے وہی یا کہ ملک ہے
میدان وغا کی یہ زمین ہے کہ فلک ہے

117
بولا حُر دیندار کے کہ اے فرقۂ مقہور
جو سمجھے ہو تم دلمین وہ ہے عقل سے بس دور
جامہ یہ بشر کا ہے فرشتہ ہون نہ مین حور
بخشا مرے آقا نے ہے یہ خلعت پرنور
آیا ہون مین بھیجا ہوا فرزند نبی کا
اے قوم ہر اول ہون حسین ابن علی کا

118
ظلمت ہے اودھر کفر کی کہان رونق اسلام
ہے صاف عیان فرق مین بحر و شام
روشن ہے کہین مہر منور سے مرا نام
حیران ہے مجھے دیکھ کے کیا فوج بد انجام
عالم پہ عین ابن ریاحی کا نسب ہے
اب خادم فرزند علی  میرا لقب ہے

119
جاری ہے انہین سے سحر و شام ہدایت
پاتے ہین یہین صاحب اسلام ہدایت
رکھتی انہین قدمون سے ہے بس کام ہدایت
آغاز تو وہ کچھ مرا انجام ہدایت
بخشا ہے وسیلہ مجھے کیا میرے خدا نے
سب مشکلین حل کر دین شہ عقدہ کشا نے

120
اللہ نے ہر طرح کی طاقت مجھے بخشی
طاقت جو ملی رعب و شجاعت مجھے بخشی
جود و ہمم و بذل و سخاوت مجھے بخشی
مہر و کرم و لطف و عنایت مجھے بخشی
اک دم مین کیا پاک مجھے جرم و خطا سے
ناجی ہوا مین قبلۂ عالم کی عطا سے

121
ظاہر ہے مرے رخ سے جو یہ لعب و جلالت
ابن اسد اللہ نے بخشی ہے یہ شوکت
شیرون کو میسر نہین اسطرح کی جرأت
حاضر ہے جلو مین مرے اب شوارت و صولت
عالم کے زبردستون سے مین زور مین درہون
فرزند ید اللہ کا مین دست نگر ہون

122
آگے مری روباہ سے کمتر ہے غضنفر
زندہ کوئی چھوڑونگا نہ مین دشمن سرور
جب تیغ کھینچے گی مری کھلجائینگے جوہر
بے سر نظر آ جائینگے صد ہاتھ مین پیکر
آگے مرے جرارون نے جی چھوڑ دیئے ہین
اس تیغ نے لشکر کے پری توڑ دیئے ہین

123
پہلے بھی تھا عالم کے نمودارون مین نامی
پر اب تو ملی ہے مجھے اوس گھر کی غلامی
اللہ نے کی جس پہ شجاعت کی تمامی
ابن اسد قلعہ کشا ہے مرا حامی
تم سے کبھی اس تیغ کا لنگر نہ اوٹھیگا
آگے مرے سردارون کا اب سر نہ اوٹھیگا

124
کوفے کے جری شام کے جرار کدھر ہین
اس فوج سقر موج کے سالار کدھر ہین
مشہور ہین عالم مین جو خونخوار کدھر ہین
کعبے پہ جو چڑھ آئے وہ کفار کدھر ہین
صورت سے تو روباہ و دلاور نہین کھلتا
بے تیغ کھینچے شیر کا جوہر  نہین کھلتا

125
سن سن کے یہ جرارون کے چہرون سے اوڑا رنگ
غیرت سے مگر نکلئ کئی شام کے سرہنگ
میدان مین تھمتے ہی کیا رزم کا آہنگ
تلوارین کھنچین دشت مین آغاز ہوئی جنگ
ہر ہاتھ مین شمشیر دو دستی نظر آئی
ہر وار مین اک آگ برستی نظر آئی

126
میدان مین برستی تھی جو تلوار پہ تلوار
آواز پہ آواز تھی جھنکار پہ جھنکار
بڑھتا ہی چلا جاتا تھا ہر وار پہ ہروار
ہر ہاتھ مین گر پڑتا تھا جرار پہ جرار
جرأت سے مگر حر کی لعین دنگ ہوئے تھے
گھوڑے کی طرارون سے غضب تنگ ہوے تھے

127
عاجز ہوئے شمشیر و زنی مین جو وہ ۔۔۔۔۔۔۔۔۔۔۔
چلون سے ملانے لگے ہٹ ہٹ کے لعین تیر
قربان حواس و ہنر فدیۂ شبیر
غازی بھی ادھر لیس ہوا تول کے شمشیر
بخشا نہ اونہین فائدہ کچھ خیرہ سری نے
تیرون کو قلم کر دیا تیغے سے جری نے

128
اتنے مین بڑھا شمر لعین چھیڑ کے مرکب
چلایا یہ لشکر کو کہ کیا دیکھتے ہو اب
ہان مل کے بہادر پہ بس اب ٹوٹ پڑو سب
مجکو نظر آتا ہے یہ اب معرکہ بیڈھب
اسطرح کوئی ایسون سے لڑتا نہین رن مین
ہے شیر گرفت کہ پڑا پھرتا ہے ہن مین

129
اس یکہ و تنہا سے لڑائی مین کچھ یہ دیر
قابو مین نہین آنے کا اسطرح سے یہ خیر
بگڑے نہ لڑائی کہین ایسا نہ ہو اندھیر
سب فوج کے جرار اسے آنکے لین گھیر
گھوڑے پہ سمبھلنے کی بھی فرصت نہ اسے دو
اب تیغ اوٹھانے کی بھی مہلت  نہ دو

130
تنہا پہ ہوئی چار طرف سے جو چڑھائی
بدلی سپہ شام کی جرار پہ چھائی
غازی کو ہوا جوش وغا تاب نہ آئی
بڑھ بڑھ کے دیکھانے لگا ہاتون کی صفائی
دم بند کیئے تیغ نے بیداد گرون کے
ہر ضرب مین پر کالے اوڑائے پھرون کے

131
پستی پہ بلندی سے وہ سفاک جب آئی
شور اوٹھا کہ لشکر مین وہ بیباک نہ اب آئی
اس پھرتی سے ہر صف یہ وہ برق غضب آئی
معلوم نہ ہوا تھا گئی کب وہ کب آئی
جس جسم پہ بیٹھی تو لہو چاٹ کے اوٹھی
اک دم مین وہ لاشون سے زمین پاٹ کے اوٹھی

132
غل تھا کہ زمانےمین نہین صف شکن ایسا
یہ تیغ نہ ہوگی  نہ کہین تیغ زن ایسا
کس تیغ نے پائی برش ایسی دہن ایسا
عالم مین کسی نے کبھی دیکھا ہے رن ایسا
پھولا یہ شگوفہ کہین اک تیغ کی پھل سے
زندہ کوئی بچتا ہی نہین اجل سے

133
دنیا مین کہین ایسی کبھی جنگ ہوئی ہے
اک دم مین زمین دشت کی گلرنگ ہوئی ہے
جو آگئی صف منھ پہ وہ چورنگ ہوئی ہے
کیا سمجھین اسے عقل تو یہان رنگ ہوئی ہے
کیونکر کہین تلوار اسے یہ تو بلا ہے
گہہ برق جہان سوز ہے گہہ عقل فنا ہے

134
کسطرح بچین اس سے سنبھلنے نہین دیتی
یہ ٹھاٹھ سیاہی کو بدلنے نہین دیتی
تیغون کو نیامون سے نکلنے نہین دیتی
اک وار بھی جرارون کا چلنے نہین دیتی
قبضے مین اسی تیغ کے سیفی کا عمل ہے
یہ جال نہین جوہرون کا دم اجل ہے

135
خود و سپر و جوشن بکر بھی ہین بیکار
یہ چار تو چورنگ ہوئے جاتے ہین ہر بار
دیکھی نہین اس کھاٹ کی اس باڑھ کی تلوار
رکھتا ہے اسی تیغ کا پانی اثر نار
کسطرح سے یہ پھونک نہ دے خانۂ تن کو
یہ آگ وہی ہے جو جلا دیتی ہے من کو

136
کیسی یہ بلا ہے جو شبیر سے نہین رکتی
یہ تیغ تو فولادی سپر سے نہین رکتی
جب سر پہ پڑی قلب و جگر سے نہین رکتی
اوتری جو جگر سے تو کمر سے نہین رکتی
دنیا مین وہ اس تیغ شرر بار کو روکے
گرتی ہوئی بجلی کی جو تلوار کو روکے

137
قربان جوانمردی و جنگ حُرغازی
لیجا نہ سکا کوئی یہی جانباز سے بازی
جس غول پہ جاتا تھا جری چھیڑ کے تازی
پانا تھا ظفر قدسیہ سلطان حجازی
پسپا کیا جرار نے لشکر کے پرون کو
چن چن کے کیا قتل بڑے نامورون کو

138
لڑتا رہا تا دیر ہزارون سے اکیلا
تھا سامنا آفت کا پہ کیا کیا اوسے جھیلا
ہر سمت سے جب فوج عدو کا ہوا ریلا
نکلا کبھی لڑبھڑکے کبھی جان پہ کھیلا
زخمون سے ہو اچور نہ طاقت رہی تن مین
غش آگیا گھبرانے لگی جان بدن مین

139
جب گرنے لگا خاک پہ حضرت کا فدائی
رو کر یہ پکارا کہ ہوئی ختم لڑائی
اب جان چلی خلد کو میری اجل آئی
دوزخ سے ہوئی آپ کے صدقے مین رہائی
گھیرے ہین ستمگار کہین جا نہین سکتا
رخصت کے لئے آپ تلک آ نہین سکتا

140
اسوقت مین اس جان پہ صدمے یہ پڑے ہین
جو پاس نہ آسکتے تھے وہ سر پہ کھڑے ہین
ناوک ستم و ظلم کے سینے مین گڑے ہین
سر کاٹنے کی فکر مین جلاد کھڑے ہین
جانباز کوئی دم مین عدم کا سفری ہے
حضرت کو مرے حال سے کیون بیخبری ہے

141
اب جلد خبر لے مری اے کل کے مددگار
بیکس کا سوا تیرے نہین مونس و غمخوار
اک جان کے خواہان ہین ہزارون یہ دل آزار
ایسا نہ ہو چلجائے کہین خلق پہ تلوار
ناکام مین تحصیل سعادت سے نہ رہجاؤن
مرتے ہوے محروم زیارت سے نہ رہجاؤن

142
حضرت نے سنی جب یہ صدائے حُرجرار
ہاتون سے جگر تھام کے بولے شہ ابرار
آواز دی حُر کو کہ نہ گھبرائیو زنہار
آتا ہے تڑپتا ہوا یہ بیکس و ناچار
فرقت مین تری چشم سے خون اب روان ہے
بے دیکھے ہوئے مجکو مجھے تاب کہان ہے

143
چھوڑون تجھی کس طرح کہ تو اہل و فا ہے
صدمہ جو مرے دل پہ ہے آگاہ خدا ہے
تو مجھ سے جدا ہوتا ہے افسوس کی جاہے
مین تیرا ہون عاشق تری جان مجھ پہ فدا ہے
عالم مین کوئی ایسا فدائی نہین کرتا
جو تو نے کیا مجھ سے وہ بھائی نہین کرتا

144
رو رو کے بصد یاس شہنشاہ سر افراز
عباس سے فرماتے تھے کیون اے مری دمساز
دنیا مین کبھی دیکھا ہے الفت کا یہ انداز
عالم مین رہا ذکر وفائے حر جانباز
مہمان کا مری کوچ ہے سباعت ہے سفر کی
لو آؤ چلو لاش یہ اوس خستہ جگر کی

145
فرما کے یہ مقتل کو چلا ابن ید اللہ
ہمراہ ہوے بھائی کے عباس فلک جاہ
ہر دم تھا لب پاک پہ اک نالۂ جانکاہ
اس حال سے پہونچے جو قریب صف جنگاہ
دیکھا کہ قرین حر کے ستمگار کھڑے ہین
گھیرے ہوے زخمی کو جفا کار کھڑے ہین

146
غیظ آگیا تھرانے لگے سرور عالم
لی میان سے عباس نے شمشیر شرر دم
چلائے یہ کیا قہر ہے اے فرقۂ اظلم
ہٹجاؤ کہ آیا اسد اللہ کا ضیغم
کچھ دور نہ جانو پسر شاہ نجف کو
کیا سمجھے ہو تم حیدر صفدر کے خلف کو

147
تنہا سے لڑے اور تمہین شرم نہ آئی
اسیر بھی تو بھاگا کیے دیدے کے دہائی
معذور ہوا جنگ سے جب شہ کا فدائی
اب ہوتا ہے زخمی پہ یہ نرغہ یہ چڑھائی
لو دور ہو بس پاس سے مہمان کے سر کو
دیکھون تو بھلا کون جدا کرتا ہے سر کو

148
غصہ مین بڑھا پسر حیدر کرار
بھاگے صفت غول بیابان وہ جفا کار
ریتی پہ تڑپتا نظر آیا حُر جرار
روتے ہوئے نزدیک گئے سید ابرار
صدمہ تھا جدائی کا نہ بس جان حزین پر
مہمان کے قرین بیٹھ گئے کرم زمین پر

149
ریتی پہ تڑپتے ہوئے مہمان کو جو دیکھا
خوناب جگر آنکھون سے اس رنج مین ٹپکا
حضرت نے اوٹھا کر سر حُر گود مین رکھا
رومال سے زہرا کے لہو چہرے سے پوچھا
فرمایا کہ اے یار وفادار ہم آئے
آہوش مین آ اے حر جرّار ہم آئے

150
اسدرجہ ہوا جوش و قابو رہا دل پر
پس سینے پہ منھ رکھ دیا زخمی سے لپٹ کر
تر ہو گئی سب خون سے قبائے تن اطہر
سمجھائے تھے رو رو کے علمدار دلاور
مہمان سے اپنی نہ جدا ہوتے تھے حضرت
منھ چھاتی پہ رکھے ہوے بس روتے تھے حضرت

151
کس درد سے فرماتے تھے بادیدۂ خونبار
اے دوست غریبون کے مسافر کے مددگار
فرقت مین تری آہ تڑپتا ہے دل زار
یاری جو زبان دے تو کچھ احوال کر اظہار
دو باتین تو کر لے کہ یہ فرقت کی گھڑی ہے
جو کہنا ہو کہہ لے کہ وصیت کی گھڑی ہے

152
حضرت کے تڑپنے پہ اوسے ہوش جو آیا
آغوش مین شہ کی سر مجروح کو پایا
بس جوڑ کے ہاتھون کو بصد یاس اوٹھایا
اور سر کو قدم تک شہ مظلوم کے لایا
کی عرض کہ قربان اس الطاف و کرم پر
سو سر ہون صدقے کرون اس نفش قدم پر

153
خادم کے لئے آپ نہ غم کھائے مولا
شکوا نہین گر جسم ہے مجروح سراپا
ان زخمون کی آقا مجھے ہر گز نہین ایذا
ہر زخم یہ ہے مجکو گل باغ تمنا
صدقے سے ترے نخل شہادت مین پھل آیا
صد شکر کہ یون مجکو پیام اجل آیا

154
پوچھے کوئی دل سے مری اسوقت کی گت
حضرت کی بدولت مجھے کیا کیا ملی دولت
رضوان مجھے فردوس کی دیتا ہے بشارت
آتا ہے نظر مجکو درگلشن جنت
قدسی مرے لینے کے لئے آئے ہین مولا
تشریف یہان شیر خدا لائے ہین مولا

155
حورین مجھے جنت سے یہ کرتی ہین اشارے
شائق ہین ترے قرب کے آپاس ہمارے
پیارے ہین وہ ہمکو جو ہین شبیر کو پیارے
اے حر ترے رہنے کو ہین یہ قصر سنوارے
سب طرح سے مین مورد اشفاق ہون مولا
اب گلشن فردوس کا مشتاق ہون مولا

156
یہ کہکے جو خاموش ہوا شہ کا فدائی
دم رک گیا اور موت کی ہچکی اوسے آئی
حضرت نے کہا جھک کے یہ کیا حال ہے بھائی
پس ہو گئی اتنے مین تن و جان مین جدائی
دم نکلا جو آغوش شہ کون و مکان مین
پہونچا صفت نکہت گل باغ جنان مین

157
چلائے یہ سر پیٹ کے حضرت بصد افغان 
ہے ہے مرے مونس مرے ہمدم مرے مہمان
نرغے مین مجھے چھوڑ گیا اے حر ذیشان
مرنے سے ترے ہو گیا مین اور پریشان
اسوقت مین بیکس سے یہ کیا کر گیا بھائی
جنگل مین مجھے چھوڑ کے تو مر گیا بھائی

158
خاموش انیس اب کہ نہین طول کا ہنگام
روتے ہین غم حُر مین امام ذوی الاکرام
کر عرض یہ خالق سے کہ اے خالق علام
راحت نہین دیتا ہے غم گردش ایام
کر رحم کہ مداح شہنشاہ زمن ہون
بیکس ہون گرفتار غم و رنج و محن ہون

نوحہ
1
کہتی تھی صغرا یہی اے مرے بیسر پدر
بیکس و بے آشنا کشتۂ خنجر پدر
2

وعدا کیا تھا تجھے جا کے بلاؤنگا مین
ہو گیا وعدہ ترا ہاے برابر پدر

3
زیست کا جاتا رہا ہاے مری سب مزا
تیری بن اب زندگی ہوئیگی کیونکر پدر

4
چھاتی بھری آتی ہے مجھ جگر افگارکا
خالی ہون جب دیکھتی حجرے کو جاکر پدر

5
اکبر و اصغر کو تم لیگئے شفقت کے ساتھ
یاد نہ آئی تمہین ہاے یہ دخترپدر

6
ٹوٹ گئی میری آس ہو گئی مین نا امید
سنکے سنانی تری اے مرے سرور پدر

7
وادئ کرب و بلا تمنے بسایا اب آہ
کر گئے ویران تم ہاے مرا گھر پدر

8
سنتی ہون پھوپھیان مری فوج عدو مین ہین قید
اونکو چھڑائیگا کون قید سے جا کر پدر

9
ساتھ گیا تھا جو آہ شہر سے بہر دغا
ہائے وہ کیا ہو گیا آپکا لشکر پدر

10
ہے یہ مری التجا پاس ہی اپنے مجھے 
جلد بلا لیجے نہر پیمبر پدر

11
کہتی تھی رو کر انیس فاطمہ صغرا یہی
ہاے مین جیتی رہی ہو گئے بیسر پدر


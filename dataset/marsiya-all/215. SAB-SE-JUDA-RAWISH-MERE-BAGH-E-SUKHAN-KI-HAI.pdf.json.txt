جلد پنجم
مرثیہ میر انیس

۱
سب سے جدا روش مرے باغ سخن کی ہے
بوباس ہر چمن سے نئی اس چمن کی ہے
توصیف لب پہ سروریاضِ حسن کی ہے
حسن کلام ہے کہ سجاوٹ دولہن کی ہے
مصرع بھی تازہ رنگ سے رشک بہار مین
بیتین نہین گندھے ہوے پھولون کے ہار ہین
۲
ہر بند ہے نمونۂ گلدستۂ چمن
حیران ہو جنکو دیکھ کے انجم کی انجمن
یون ہے لباس نظم مین آرائش سخن
پہنے ہو جیسے رخت عروسی نئی دلہن
یون جلوہ گر ہین شاہد معنی حجاب مین
جس طرح حسن چہرۂ یوسف نقاب مین
۳
لفظون کی تازگی سے گلستان ہے شرمسار
حرفون کا رنگ دیکھ کے محجوب ہے بہار
تحریر مین شگاف جو کھلتا ہے بار بار
گویا لب قلم سے تبسم ہے آشکار
بلبل کا دل پھڑکتا ہے حُسن کلام پر
مضمون کے پھول ۔۔۔۔۔۔۔۔۔۔۔ ہین دولھا کے نام پر
۴
مصرع ہین صورت قد محبوب معتدل
رنگینیون سے شاخ گل تر ہے منفعل
بندش وہ صاف صاف کہ ہوا آئینہ خجل
وہ نور کا کلام کہ روشن ہو جس سے دل
بیتون مین پیچ و تاب ہے گیسوے حور کا
بین السطور پاٹ ہے دریائے نور کا
۵
ہر سمت گلرخان مضامین کا ہے ہجوم
ہوتے ہین سب ادا جو فصحات کے ہین رسوم
ہے دمبدم بحائی فوج سخن کی دھوم
اور بہر سقم حکم تغیری علی العموم
چشمک سمجھ کے فکر بلاغت تلاش کی
دیتا ہے کلک پڑھ کے صدا دورباش کی
۶
ڈنکا ہو اس کلام کا کیونکر نہ جابجا
ہر بات مین ہے نغمۂ جان بخش کا مزا
دکھلا رہی ہے طبع سخنور نئی ادا
پردے سے دل کے آتی ہے احسنت کی صدا
لہجہ سنو زبان فصاحت نواز کا
تار نفس مین سوز ہے مطرب کے ساز کا
۷
الفاظ خوش ادا ہین جو قرطاس پر رقم
صفحہ ہر ایک بزم طرب سے نہین ہے کم
آتی ہے نکہت گل مضمون جو دمبدم
خود رفتگی سے رقص مین ہے مطرب قلم
یہ رنگ کب ہے مرغ چمن کی صفیر مین
تحریر و زمزے کا مزا ہے صریر مین
۸
لکھون جلوس شادیٔ قاسم کا گر سمان
رنگین ہو برگ گل کس طرح کلک کی زبان
عسرت کا لفظ نظم مین درکار ہو جہان
عشرت لکھے وفور طرب سے قلم دہان
لکھنا ضرور ہو کسی جاگر ممات کا
نکلے قلم سے لفظ وہان پر حیات کا
۹
لفظون سے آئی ہے تن کاغذ مین تازہ جان
خوشبو سے بن گئی ہے دوات آج عطر دان
مشک ختن بھرا ہے قلم مین پہ ہے گمان
نقطون کو دیکھیے تو ستارون کی سب ہے شان
ساز طرب سے حرف پر اک کامیاب ہے
جو دائرہ ہے رشک وہ آفتاب ہے
۱۰
رنگین ہے بوستان مضامین شفق ۔۔۔۔۔۔۔۔۔۔۔۔۔۔۔۔
ہے جسکے خار سے گل جنت عرق عرق
ہے بسکہ رشک لوح مرصع ورق ورق
گویا چنا ہوا ہے جواہر طبق طبق
فصل خدا سے کان گہر ہے دہن مرا
ملتا ہے موتیون کے برابر سخن مرا
۱۱
دیکھو ثناے قاسم گل پیرہن کا حُسن
یہان رشک سے خزان ہے بہار چمن کا حسن
مستور اس طرح ہے دہن مین سخن کا حسن
گھونگھٹ مین جیسے ہوتا ہے پنہان دُلھن کا حسن
بندش ہے غیرت رخ لیلا صفائی مین
انصاف کی طلب ہے فقط رونمائی مین
۱۲
ہے آبرو سخن کی سخن سنج کے حضور
آگاہ لطف شعر سے ہین صاحب شعور
روشن کلیم پر ہے فروغ چراغ طور
دونا ہے آئینہ مین رخِ مہو شان کا نور
نیسان پڑے زمین پہ تو مٹی خراب ہو
قطرہ گرے صدف مین تو دُرّ خوش آب ہو
۱۳
مردم سے گوہے رونق بزم شہ زمان
بنیا مگر نہون تو یہ محنت ہے رایگان
دکھلا لئے سیر باغ سخن لاکھ مدح خوان
کیونکر پہلے کرین نہ اگر قدر قدردان
بیکار ہے ریاض جو حاصل ثمر نہین
عنبر بھی خاک ہے کوئی خواہان اگر نہین
۱۴
مطلوب کب ہے جسکا طلبگار ہی نہین
بیکار ہے مسیح جو بیمار ہی نہین
بے عشق گرم حسن کا بازار ہی نہین
یوسف کی قدر کیا جو خریدار ہی نہین
بے آبرو گہر ہے اگر مشتری نہ ہو
الماس سنگ ہے جو کوئی جوہری نہ ہو
۱۵
خالی نہین ہے خطّ حلاوت سے کوئی بات
یہان لطف قند و شربت و شہد و شکر ہے مات
کیا نفل نقل گرد ہے شیر نبی نبات
اے طبع بس خود اپنی مناسب نہین صفات
ہان خامشی پسند ہنر مسند رکھتے ہین
شیرین زبان جو ہوتے ہین لب بند رکھتے ہین
۱۶
بیفائدہ زبان کی طلاقت سے کیا حصول
اظہار حسن روے فصاحت سے کیا حصول
رنگینیٔ کلام کی مدحت سے کیا حصول
کیا مدعا غرور سے نخوت سے کیا حصول
مدح سخن نہ ذہن کی توصیف چاہیے
ابن حسن کے حُسن کی تعریف چاہیے
۱۷
مطلع
کھولا عروس شب نے جو زلف سیاہ کو
روشن کیا سپہر نے قندیل ماہ کو
ضو دے کے اخترون کے چراغون نے راہ کو
پُر نور کر دیا فلک بارگاہ کو
جلوہ تھا یون ستارون کا اوسدن کی رات مین
افراط روشنی کی ہو جیسے برات مین
۱۸
تھی بسکہ عقد قاسم نو شاہ کی وہ رات
نور سحر کو جلوۂ شب نے کیا تھا مات
تھی شرم سے حجاب مین پنہان شب برات
روشن تھے مثل مطلع خورشید کائنات
جلوہ عیان تھا قدرت پروردگار کا
عالم تھا آدھی رات کو نصف النہار کا
۱۹
تھا اک طرف تو جلوۂ مہتاب آسمان
اک سمت اخترون کے چراغون کا وہ سمان
کم تھی وہ جا جہان مین نہو روشنی جہان
افشان چُنے ہوئے تھے ستارون کی کہکشان
جلوہ جدا تھا عقد ثریا کے نور کا
روشن تھا جھاڑ بام فلک پر بلور کا
۲۰
تابان تھے شہر و بحر و بیابان و کوہسار
اک اک شجر پہ سرو چراغان کی تھی بہار
تحریک سے ہوا کے جو ہلتے تھے برگ و بار
گرتا تھا چھن کے نور درختون سے بار بار
ہر دم تھا چاندنی سے فزون روپ چھاؤن کا
تھا فرش ہر شجر کے تلے دھوپ چھاؤن کا
۲۱
تھی خلد مین بھی شادیٔ قاسم کی دھوم دھام
میکال و جبرئیل تھے مصروف اہتمام
آراستہ دولھن کی طرح تھا ہر اک مقام
مہکے ہوے تھے نکہت جان بخش سے مشام
خندان تھے بار بار یہ غنچون کا حال تھا
ایک اک نہالِ گلشنِ جنت نہال تھا
۲۲
غنچے لیئے تھے زرکہ بنے پر کرین نثار
نرگس کھڑی تھی کھولے ہوے چشم انتظار
دولھا کے اشتیاق مین سب نخل باردار
میوؤن کی دالیان لیئے جُھکتے تھے باریار
آمد تھی دلبر حسن خوش صفات کی
حورین بھی راہ دیکھ رہی تھین برات کی
۲۳
رونق فزا تھین فاطمہ زہرا قریب در
حورین کھڑی تھین غرق جواہر ادھر اودھر
مجمر لیئے ہوے تھے کوئی غیرت قمر
گلدستۂ جنان کوئی رکھے تھی ہاتھ پر
حاضر تھی کوئی حلۂ جنت لیئے ہوے
اور کوئی سلسبیل کا شربت لیئے ہوے
۲۴
اونسے جناب فاطمہ کرتی تھین یہ کلام
اے حوریو ثواب کا لون گی مین تمسے کام
دولھا بھی اور اوسکے براتی ہین تشنہ کام
بھر بھر کے تم پلائیو شربت کے اونکو جام
سبکے جگر ہون سرد شراب طہور سے
گرمی مین بھوکے پیاسے وہ آئے ہین دور سے
۲۵
کہتی تھی فاطمہ سے ہر اک حور مہ لقا
ہم بھی دولھن کو دیکھینگے اے محبت مصطفا
فرماتی تھین بتول جو اب اسکا دون مین کیا
دُنیا مین ایسا بیاہ ہوا ہے نہ ہوئیگا
بیکس دولہن کو چھوڑ کے دنیا سے زشت مین
خالی برات لاتا ہے دولھا بہشت مین
۲۶
وہ نور شب وہ خیمۂ شاہ فلک پناہ
کیوان شکوہ خامۂ اقبال عز و جاہ
رشک حرم رسول الٰہی کی بارگاہ
جسکے کلس پہ چڑھ کے اوترتی نہین نگاہ
آنکھون کو مل رہے تھے ملک آستان سے
شمسے کا سر ملا ہوا تھا آسمان سے
۲۷
وہ فرش اور وہ مسند پُرنور شاہ دین
عرش برین بھی جسکی جلالت سے شرمگین
وہ گھر خدیو کون و مکان جسکا تھا مکین
تھا لامکان کو رشک کہ کیونکر بنون زمین
گیتی کو ناز تھا کہ مرا اوج آج ہے
خیمہ نہین ہے یہ سر گردون کا تاج ہے
۲۸
روشن تھین فرش پاک پہ شمعنین جو دُور
جلتا تھا نور دیکھ کے اونکا چراغ طور
شعلہ پری کا رخ تو دھوان رشک زلف حور
جاری تھے اشک گرم کہ افسردہ ہین حضور
ہر چند گریہ کرنے کی پروانگی نہ تھی
ہو ضبط ایسی آگ دلون مین لگی نہ تھی
۲۹
سند پہ جلوہ گر تھے شہنشاہ خاص و عام
بیٹھی تھین سر جُھکائے ہوے بیبیان تمام 
حضرت بہن سے کرتے تھے یہ درد کے کلام
کل شب کو ہوگا خلد مین جو منیب یہ تشنہ کام
دولت لٹے گی بادشہ کائنات کی
یہ رات آخری ہے ہماری حیات کی
۳۰
صبح فراق آتی ہے اے مصطفاؐ کی آل
کل خالی ہوگا خانۂ محبوب ذوالجلال
مہمان ہے اور آج کی شب فاطمہ کا لال
کچھ اپنا غم نہین مجھے تم سب کا ہے خیال
نرغہ ہے اونکا جنکو جفائین پسند ہین
بھیجون کہان مین تمکو کہ راہین بھی بند ہین
۳۱
وا حسرتا کہ آج رسول زمن نہین
افسوس فاطمہ نہین خیبر شکن نہین
صدمہ یہ ہے کہ خلق مین بھائی حسن نہین
آفت کا سامنا ہے اور اپنا وطن نہین
رن سے وداع ہونے کو جب آئیگا حسینؑ
کسکو سپرد کرکے تمھین جائیگا حسینؑ
۳۲
ہوتے حسن بھی گر تو نہ تھا فکر کا مقام
گھر کو سنبھالتے وہ جو مرتا یہ تشنہ کام
اشفاق یاد آتے ہین بھائی کے صبح و شام
جسدن چھٹے وہ ہم تو اوسی دن ہوے تمام
آنکھون پہ مجتبیٰ کی نشانی لیے ہین ہم
قاسم کو دیکھ دیکھ کے ابتک جیئے ہین ہم
۳۳
تم بھی تو تھین جو بھائی نے ہنگام انتقال
قاسم کے حق مین مجھ سے کہا تھا بصد ملال
بھولا نہین وہ اونکا سخن فاطمہ کا لال
اسوقت تک ہے مجھکو اوسی بات کا خیال
کیونکر رکھون عزیز نہ اس نورعین کو
سب یاد ہے حسن کی وصیت حسین کو
۳۴
ہر چند غم کی فصل مین شادی کا کیا ہے
رونے کی یہ جگہ ہے خوشی کا نہین مقام
پھر کچھ نہ ہوسکیگا جو ہم کل ہوے تمام
لازم ہے عقد کا ہو اسی شب کو اہتمام
ہنگام صبح دیکھئے کیا انقلاب ہو
ایسا نہو کہ بھائی سے مجکو حجاب ہو
۳۵
بانو سے کہدو بیٹی کو اپنی دولہن بنائین
بھابھی کہان ہین بیٹے کو دولھا بنانے لائین
بھائی حسن کا فاخرہ خلعت کوئی نبھائین
اوس مہروش کو مسند زرتار پر بٹھائین
شادی ہے عقد قاسم یوسف جمال کی
ہم بھی بہار دیکھ لین اوس نونہال کی
۳۶
قاسم کی مان یہ سُنکے نہ کچھ کر سکین عدول
حکم امام دین بدل و جان کیا قبول
شربت نہ تھا نصیب نہ مہندی نہ ہار پھول
دولھا بنایا بیٹے کو لیکن رہین ملول
تار آنسوؤن کا دونون کی غربت مین بندھ گیا
آخر کو عقد مہر شہادت پہ بندھ گیا
۳۷
یکجا ہوے وہ رشتۂ زہرا کے دو گہر
بیٹھے اُس ایک برج مین دو چار چاند ہمدگر
دو صبحیں شب کو ایک جگہہ آگئین نظر
دو آفتاب نور ہوے ساتھ جلوہ گر
دو گل ریاض مرتضوی کے بہم ہوے
روشن کُن جرم دو چراغ حرم ہوے
۳۸
دولھا دولہن کو دیکھ کے مسند ایکبار
سب نے بلائین دونون کی لین ہوکے بیقرار
دولھا پہ کوئی کوئی دولھن پر ہوئی نثار
شپر کو یاد کرکے کوئی روئی زار زار
شادی و غم کا ساتھ تھا قاسم کے بیاہ مین
باقی جو رات تھی وہ کٹی اشک و آہ مین
۳۹
ناگاہ روشنی ہوئی پیدا حجاب سے
عقد عروس صبح بندھا آفتاب سے
فرمایا شہ نے اکبر عالی جناب سے
اوتھو کہ رخ سحر نے نکالا نقاب سے
ہان جلد محو طاعت پروردگار ہو
پڑھ لو نماز صبح تو چلکر سوار ہو
۴۰
نکلےحرم سرا سے یہ کہکر شہ حجاز
سب نے امام پاک کے پیچھے پڑھی نماز
پیشانیان زمین پہ جو رکھین بصد نیاز
رُتبے بڑھے دوچند کیا حق نے سرفراز
دنیا مین اونکو دولت عقبی عطا ہوئی
جو جس نے کی دعا وہ قبول خدا ہوئی
۴۱
پچھلے سے فوج تھی اودھر آمادۂ وغا
میدان مین صبح ہوتے ہی جنگی دہل بجا
اوٹھے دعائین پڑھتے ہوے شاہ کربلا
جاکر حرم سرا مین یہ زینب کو دی صدا
لشکر مین طبل جنگ ستمگر بجاتے ہین
لاکر کفن پہناؤ کہ ہم مرنے جاتے ہین
۴۲
رخصت وہ شہ کی اور وہ زینب کا اضطراب
لکھون جو طول دیکے تو بنجائے اک کتاب
للج کر صلاح جنگ یدن پر بصد شتاب
رخصت ہوے حرم سے شہ آسمان جناب
پردہ اوڑاکے خاک ہٹی آستان سے
نکلے حسین حیدر صفدر کی شان سے
۴۳
کمرین کسے کھڑے تھے جو انصار و اقربا
مجرے حضور مین ہوے سب کے جدا جدا
حاضر ہوا اودھر فرس خاص مصطفاؐ
بڑھ کر ہوے سوار شہنشاہ کربلا
گیتی نورد وہ تو یہ گردون رکاب تھے
گھوڑا سحاب تھا تو حسین آفتاب تھے
۴۴
پٹری جما کے باگ جولی شہسوار نے
دکھلائے سب پری کے چلن راہوار نے
لی راہ رن کی آہوے دشت تتار نے
پائی قدم کی گرد نہ باد بہار نے
تا فوج کفر لشکر ایمان پہونچ گیا
نزدیک مورچون کے سلیمان پہونچ گیا
۴۵
کس دبدبے سے رن مین جما کر صفین بہم
گاڑا زمین پہ حضرت عباس نے علم
وہان سے بڑھی سپاہ چلے ناوک ستم
ڈھالین ادھر بھی اوٹھ گئین تیغین ہوئین علم
لے لیکے اذن جنگ امام انام سے
ایک اک رفیق لڑنے لگا فوجِ شام سے
۴۶
کم تھے بہت وہ صفدر و جرار و نامدار
حضرت پہ تھوڑی دیر مین سب ہو گئے نثار
مسلم کے پھر پسر ہوئے سرگرم کارزار
بعد اونکے قتل ہوگئے زینب کے گلغدار
ماتم کی اہلبیت مین اک دھوم پڑ گئی
غل تھا کہ کوکھ بنت علی کی اوجڑ گئی
۴۷
زینبؑ یہ کہتی تھین کہ مجھے کچھ نہین ملال
صد شکر سرخرو گئے دنیا سے میرے لال
قربان علی کے گل پہ ہزار ایسے نونہال
لوگو مجھے ہے شاہ کی تنہائی کا خیال
رخصت طلب ہے بھائی بھی بٹیا بھی دیر سے
دیکھون جدائی ہوتی ہے اب کس دلیر سے
۴۸
مجکو یہ فکر ہے کہ جو اکبر ہوے تمام
مٹ جائیگی شبیہہ رسول فلک مقام
حضرت سے گر جدا ہے عباس نیکنام
عاشق ہین اونکے ہجر مین مر جائینگے امام
سنبھلے گا دل نہ راحت جان بتول کا
ہر طرح گھر تباہ ہوا اب رسولؐ کا
۴۹
روتی تھین ساری بیبیان سن سُنکے یہ سخن
بیٹھی ہوئی تھی سوچ مین کچھ بیوۂ حسن
زانو سے سر اوٹھا کے یہ بولی خستہ تن
اک خانہ زاد بھی تو ہے باقی ابھی بہن
بھائی کا اور نہ بیٹے کا غم ہو امام کو
دونون پہ پہلے صدقہ کرین اُس غلام کو
۵۰
بھولا نہین پدر کی وصیت وہ لالہ فام
شب تک یہی تھا ذکر زبان پر یہی کلام
کہتا تھا کل سے نرغۂ اعدا مین ہین امام
امان دعا کرو کہ ہم آئین چچا کے کام
ہون سرخرو اگر یہ بدن خون مین غرق ہو
کٹ جائے سر پہ حکم پدر مین نہ فرق ہو
۵۱
بولین یہ سُنکے حضرت زینب بہ اشک و آہ
مرنے وہ جائے رات کو جسکا ہوا ہے بیاہ
ہے ہے ابھی تو دولھا بنا ہے وہ رشک ماہ
کیونکر کہون کہ اُسکو رضا رن کی دینگے شاہ
بیوہ خدا دکھائے نہ بانو کی جائی کو
برباد کیا کرینگے حسن کی کمائی کو
۵۲
پھولے پھلے وہ رشک چمن یہ کرو دعا
اک رات کی دولہن کو سہاگن رکھے خدا
آنسو بہاکے مادر قاسم نے یہ کہا
مٹتا نہین کبھی جو مقدر کا ہے لکھا
مین چپکے چپکے روتی تھی جسوقت بیاہ تھا
یہ سانحہ تو رات سے پیش نگاہ تھا
۵۳
سنکر یہ ذکر بیبیان روتی تھین زار زار
باہر سے آئی اتنے مین فضہ جگر فگار
سب سے کہا کہ اے حرم شاہ نامدار
نواب جہان سے جاتا ہے شپر کا یادگار
ہے بیقرار آنکھون مین آنسو بھرے ہوے
روتا ہے شہ کے پانؤن پہ سہرا دھرے ہوے
۵۴
یہ حال کہتی تھی ابھی وہ غم کی مبتلا
ناگاہ آئی نالۂ شپیرؑ کی صدا
بانو پکاری مل گئی نوشاہ کو رضا
قاسم بھی آئے اتنے مین کرتے ہوئے بُکا
مان سے کہا کہ عازم دارالسلام ہین
دودھ آپ بخش دیجیے کہ ہم تشنہ کام ہین
۵۵
سنتے ہی یہ نکلنے لگا مان کا تن سے دم
سر اپنا پیٹنے لگی کوئی بدر دو غم
مَل مَل کے ہاتھ کوئی پکاری کہ ہے ستم
بولی کوئی بس اب نہ جئین کے شہ امم
روکا بہت پہ آہ دہن سے نکل گئی
غم کی چُھری دلہن کے کلیجہ پہ چل گئی
۵۶
بیٹھا قریب آکے جو دولھا بدر دو غم
گھونگھٹ جُھکایا اور بھی گردن کو کر کے خم
دولھا نے یہ کہا کہ چچا پر ہین وان ستم
لو الوداع جاتے ہین صاحب جہان سے ہم
بیوہ ہو تم پہ مرضیٔ رب جلیل ہے
کہنا ہو کبھی تو کہہ لو کہ عرصہ قلیل ہے
۵۷
مہمان ہین کوئی دم کے نہ ہمسے حیا کرو
لو سر اوٹھاؤ نرگسی آنکھون کو وا کرو
دستِ حنائی مصحف رخ سے جدا کرو
صورت دکھاؤ بات براے خدا کرو
دیکھو گی اک گھڑی مین کہ آنکھین نہ کھولینگے
آواز بھی جو دوگی تو پھر ہم نہ بولینگے
۵۸
رونے مین سب کلام یہ نوشاہ کا سُنا
بولی مگر نہ مُنھ سے دولہن غم کی مبتلا
قسمین سر حسین کی جب دین تو یہ کہا
بسمل ہو جو غریب وہ بولے زبان سے کیا
لُٹتا ہے راج اپنی غریبی پہ روتے ہین
شادی کا گھر اوجڑتا ہے ہم رانڈ ہوتے ہین
۵۹
ہوتے ہی عقد رن مین کٹانے کو چلے
کنگنا نہ کھلنے پایا کہ باندھے کمر چلے
کوثر پہ تین روز کے تشنہ جگر چلے
وا حسرتا کہ تم ہمین برباد کر چلے
آفت ہے دُکھ رنڈاپے کا کم سن کیواسطے
ہے ہے دولہن بنی تھی اسیدن کیواسطے
۶۰
بیوہ ہوئی تو راحت دنیا سے کیا ہے کام
گذریگی پینے مین رنڈاپے کی صبح و شام
اسوقت تک دولکھن ہین پہ جب تم ہوے تمام
لیگا سہاگنون مین نہ کوئی ہمارا نام
رنڈسالا بر مین دیکھ کے وسواس لائینگی
بن بیاہیون کو سانے سے میرے بچائینگی
۶۱
خیر اپنی قسمت اسمین تمھاری خطا نہین
جلدی ہے تمکو طول سخن کی یہ جا نہین
باتین بھی کین بس ابتو تمھین کچھ گلا نہین
وہ درد دے چلے ہو کہ جسکی دوا نہین
کہدو پھوپھی سے رونے کو اسوقت ٹالدین
چادر سپید لاکے مرے سر پہ ڈالدین
۶۲
گہنا اوتارین آکے چڑھاوے کی نتھ بڑھائین
سہرا بندھا ہوا مرے ماتھے سے کھول جائین
ہے ہے مین رانڈ ہوتی ہون رنڈسالہ جلد لائین
مسند سے اب اوٹھا کے مجھے خاک پر بٹھائین
آفت نصیب خستہ جگر دل فگار ہون
سر ننگے اب رہونگی کہ مین سوگوار ہون
۶۳
باتین یہ کر کے روئی جو وہ غم کی مبتلا
کبرا کی بیکسی پہ قیامت ہوئی بپا
ناگاہ آئی خیمہ کے باہر سے یہ صدا
فوج آگئی قریب شہنشاہ کربلا
قاسم نے کی نگاہ نہ رونے پہ ایک کے
مسند سے اوٹھ کھڑے ہوے تلوار ٹیک کے



۷۳
مشہور ہے جو ضیغم یزدان وہ کون ہے
کفار جسکے ڈر سے ہین لرزان وہ کون ہے
جن جسکی تیغ سے ہوے بیجان وہ کون ہے
جس شیر کا نجف ہے نیستان وہ کون ہے
مین بھی غلام اک اوسے حق کے ولی کا ہون
شیر کا نور عین ہون پوتا علی کا ہون
۷۴
فرما کے یہ فرس کو جو چھیڑا تو رن ہلا
تولی جو تیغ زرد ہوئی برق شعلہ زا
تیوری چڑھی تو کانپ گئی فوج اشقیا
اولٹے جو آستین تو قیامت ہوئی بپا
حملہ کیا جو پگڑی پہ سہرا لپیٹ کے
ہٹ ہٹ گئے پہاڑ بھی دامن سمیٹ کے
۷۵
کھنچ کر جری کی تیغ سوے فوج کین چلی
باہر نکل کے لیلیٰ محل نشین چلی
سبکو ادا دکھاتی ہوئی ناز مین چلی
چمکی کسی جگہ کہین ٹھہری کہین چلی
خونریزیون پہ ہاتھ تھا اوسکا تُلا ہوا
کیسا حجاب لاکھون مین مُنھ تھا کُھلا ہوا
۷۶
جس نے بڑھایا ہاتھ قلم شانہ ہو گیا
دو ٹکڑے ایک وار مین دستانہ ہو گیا
چار آئینہ پری کا جلو خانہ ہو گیا
جسکو جھلک دکھا گئی دیوانہ ہو گیا
عکس اوسکا ناریون کے تنون کو جلا گیا
ٹھنڈا ہوا وہ شخص جو سائے مین آگیا
۷۷
دکھلا رہی تھی سبکو نئی چال ڈھال تیغ
جاتی تھی شرق و غرب و جنوب و شمال تیغ
چڑھتی تھی گاہ چرخ پہ مثل ملال تیغ
لامع زمین پہ تھی کبھی وہ خوش جمال تیغ
گہہ کوفیون کے دل پہ گہے فوج شام پر
تھی ایک برق جلوہ تمام ہر مقام پر
۷۹
باڑھ اوسکی چھوڑتی تھی نہ دشمن کے تن مین دم
تابین دکھا رہی تھین رہ کوچۂ عدم
کالے کی لہر سے چم و خم اوسکا تھا نہ کم
تھا رنگ سبز لشکر قاتل کے حق مین سم
مُنھ جسپہ مارا دم مین وہ موذی تمام تھا
خون پی کے اوگلے زہر اوسی کا یہ کام تھا
۸۰
یکتا تھے جتنے فوج مین ناوک فگن جوان
رخ پھرتے تھے سہم کے خاطر نہ تھی نشان
پلے پہ بھاگ بھاگ گئے پر بچی نہ جان
لے آئی موت تیغ کے مُنھ پر کشان کشان
نخوت کمان کشون کے سرون سے ہوا ہوئی
چلاتے تھے کہ اب نہ لڑین گے خطا ہوئی
۸۱
بڑھ کر وغا پہ لیس ہو اگر کوئی شریر
آ پہونچی سر پہ تیغ لپک کر بسان تیر
جلدی نکل کے تن سے ہوئی روح گوشہ گیر
حلقے مین خود اجل کے وہ کجرو ہوا اسیر
سرکش کو بیرخی کی سزا ناگہان ملی
نہ تیر کو مفر نہ کمان کو امان ملی
۸۲
موت آئی سر پہ سامنے جو اوسے ۔۔۔۔۔۔۔۔۔۔۔۔
دو ہوکے ایک ہاتھ مین سوے عدم گیا
گردن سے سر رگون سے لہو تن سے دم گیا
یہ سرخرو اودھر سے پھری رنگ جم گیا
غل تھا یہ ضرب ہے اسد ذوالجلال کی
اب کوئی دم مین فتح ہے شپر کے لال کی
۸۳
کاٹی ادھر کی صف تو ہوے حملہ ور اودھر
پلٹے ادھر تو ہل گئے سبکے جگر اودھر
تن اس طرف تڑپتے تھے اعدا کے سر اودھر
ہر دم اجل بھی دوڑ رہی تھی ادھر اودھر
عاجز سوا رہی نہ فقط وقت جنگ تھے
توسن کی جست و خیز سے گھوڑے بتنگ تھے
۸۴
آہو نہ اوسکے ساتھ دم تُرک و تار آئے
آئے بھی گر کبھی تو بعجز و نیاز آئے
اوڑ کر کبھی جو مثل پری مست ناز آئے
شہباز ہو یہ دنگ کہ اوڑنے مین باز آئے
سب راستہ فلک پہ بھی جانے کا یاد تھا
ہان راکب بُراق کا وہ خانہ زاد تھا
۸۵
اپنی سبکروی وہ سبک رو اگر دکھائے
بوے چمن بنا ہوا دوش صبا پہ جائے
گلچین جو اوکے زیر قدم فرش گل بچھائے
دوڑے وہ یون کہ پنکھڑیون پر شکن نہ آئے
چشم حباب کو بھی قدم کی خبر نہ ہو
پانی پہ یون روان ہوکہ پتلی بھی تر نہ ہو
۸۶
کیا دم ہوا جو چلنے مین اوسکے حضور آئے
آئے تو مثل گرد قدم دُور دور آئے
سونگھے جو بوے یال تو دلمن سرور آئے
دیکھے جو پتلیون کو تو آنکھون مین نور آئے
نعلون کی ضو دکھاے اگر اوڑ کے راہ سے
گر جائے ماہِ نو کا چم و خم نگاہ سے
۸۷
رشک صبا نسیم نفس غیر بہار
طرار و تند و تیز سبک سیر و برد بار
ہو کیون نہ اوس فرس کہ فراست پہ دل نثار
سمجھے سوار کے جو اشارون کو بار بار
طرہ یہ تھا کہ تاب عتاب اک ذرانہ تھی
دولھا کی بدھی اوسکے لیے تازیانہ تھی
۸۸
ہے ذہن کی خطا جو غزال خطا کہون
یہ پُھرتیان ہو امین کہان گر ہوا کہون
عنقا کہون براق کہون یا ہما کہون
حیران ہون کہ اس سمند پر یوش کو کیا کہون
رگ رگ مین ہے تڑپ دل بیتاب کس طرح
تسکین نہین لہو کو بھی سیماب کس طرح
۸۹
ایسا فرس ہو جسکی سواری مین برقدم
کیا اوس جری کو روک سکے لشکر ستم
آفت تھی پیدلون کی قطارونپہ دمبدم
پہونچا یہ سر پہ جس نے بڑھایا ذرا قدم
مجروح جو اگر اوسے پامال کر دیا
شبدیز سبزہ رنگ نے رن لال کر دیا
۹۰
جھپٹے جو پھر سوارونپہ نیزے کو تان کے
لالے تہمتنون کو پڑے اپنی جان کے
انگشت مرگ دانت مین تھی ہر جوان کے
کہتی تھی موت صدقے تری آن بان کے
تھی نوک قہر کی تو قیامت کی دھار تھی
ہر چار آئینے کے سنان وار پار تھی
۹۱
بڑھ بڑھ کے لڑ رہا تھا ہزارون سے وہ جری
تھی ڈر سے نیزہ بازوؤن کے ہاتھون مین تھرتھری
ارزق سے کہہ رہا تھا بن سعد مفتری
دیکھی نبیرۂ شہہ مردان کی صفدری
کوتہ ہے قد پہ دستِ شجاعت دراز ہے
دم بند سب کا ہے یہ غضب نیزہ باز ہے
۹۲
تو فوج مین جوان کوئی تجویز کر شتاب
ایسا کہ جاکے دیوے اسے قطعن کا جواب
جھنجھلا گیا یہ سنتے ہی وہ خانمان خراب
دیکھا بڑے پسر کی طرف کھاکے پیچ و تاب
مطلب پدر کا وہ ستم آرا سمجھ گیا
موذی اوس اژدہے کا اشارا سمجھ گیا
۹۳
نیزہ اوٹھا کے گوش فرس سے کیا بلند
نکلا شقی پرے سے اوڑاتا ہوا سمند
قاسم پکارے اوستم ایجاد و خود پسند
نیزہ کا ہے غرور تو آ باندھ کوئی بند
کھل جائیگا کہ ہم اسد حق کے شیر ہین
نیزون مین کھیل کر جو پلے وہ دلیر ہین
۹۴
نسبت ہمارے نیزہ سے نیزے کو تیر سے کیا
وہ شاخ نخل ظلم ہے یہ برق شعلہ زا
مرکز وہ کاف کفر کا یہ خامۂ قضا
وہ چوب خشک ہے تو یہ موسیٰ کا ہے عصا
وہ معرکہ مین پست ہے یہ سرفراز ہے
افعی ہے وہ یہ موت کا دست دراز ہے
۹۵
شکریہ طعن غیظ مین آیا وہ نابکار
کاوا دیا فرس کو اوڑا دشت مین غبار
بولا ابوتراب کا پوتا یہ ایکبار
سر پر ابھی سے خاک اوڑاتا ہے راہوار
بس اب اجل کے آنے مین دم بھر کی دیر ہے
کاوا نہین یہ سب تری قسمت کا پھیر ہے
۹۶
ہنسکر پکاری موت کہ اے نور چشم شاہ
آتے ہی کور ہو گیا شاید یہ رو سیاہ
کیا ٹھہرے آفتاب یہ خفاش کی نگاہ
چکر مین ہے ملی نہین ابتک عدم کی راہ
طور اسکی غفلتون کا عجیب و غریب ہے
مطلق خبر نہین کہ جہنم قریب ہے
۹۷
ناگہہ شریر آنکھ ملاتا ہوا بڑھا
نیزے کو دبدبے سے ہلاتا ہوا بڑھا
سبکو چمک سنان کی دکھاتا ہوا بڑھا
انیان سوے دلیر بتاتا ہوا بڑھا
آکر فریب بھول گیا مکر و کید کو
مُنھ پر اسد کے موت لگا لائی صید کو
۹۸
نیزہ اوٹھا کے قاسم ذیشان سنبھل گئے
آنکھون سے آنکھین لڑ گئین تیور بدل گئے
نعرون سے ضیغمون کے کلیجے دہل گئے
دو چار وار اوسکے بھی انکے بھی چل گئے
دونون طرف جو دھوپ مین نیزے چمکتے تھے
گویا ہوا پہ آگ کے شعلے لپکتے تھے
۹۹
انیان جو لڑتی جاتی تھین مابین رزمگاہ
تعریف کر رہے تھے جوانان کجکلاہ
تھا مُوذیون مین غل کہ عجب معرکہ ہے واہ
کیا پیچ کر رہی ہین یہ دو افعیِٔ سیاہ
مُنھ سے شرر نکلتے ہین اک اک واہ ناگ ہے
زہران کے پیٹ مین ہے زبانو مین آگ ہے
۱۰۰
کرتا تھا بار بار یہ نعرے وہ بدزبان
اک دم مین توڑتی ہے ترا دل مری سنان
کہتے تھے یون دکھا کے اَنی قاسم جوان
سفاک میری ہاتھ سے جاتا ہے اب کہان
عباسؑ نام پاک ہے جس نامدار کا
تعلیم یافتہ ہون مین دس شہسوار کا
۱۰۱
یہ کہکے حست و خیز دکھائی سمندکی
پھرنے لگین کلین فرس سربلندی کی
لائی اَنی لپک کے خبر بند بند کی
خط شعاع مہر نے آنکھ اوسی بند کی
یہان پشت سے سنان دودھاری نکل گئی
کوڑی کو چاک کرکے کٹاری نکل گئی
۱۰۲
قاسم نے کھینچنے مین سنان کو تکان جو دی
پچھلے سُمون پہ گھوڑے کے اولٹا گرا شقی
ارزق کے وہان کلیجہ پہ گو باسنان لگی
بس دوسرے پسر نے تگادر کی باگ لی
غصے نے ہوش کھو دیئے اوس بدخصال کے
آہی پڑا کمر سے سروہی نکال کے
۱۰۳
قاسم اوٹھا کے تیغ پکارے سنبھل کے آ
گرہے پھکیت ٹھاٹھ ستمگر بدل لے آ
مشتاق ہم بھی ہین تری جنگ و جدل کے آ
جاتا ہے بھائی پاس تو مُنھ مین اجل کے آ
کھینچی ہے تیغ بدعت و بیداد ہاتھ مین
کَس بَل ہے کچھ بھی اوستم ایجاد ہاتھ مین
۱۰۴
بولا وہ تن کے مجھ مین تہمتن کا دور ہے
ہان روم و شام مین مری جرأت کا شور ہے
فرمایا پیل مست بھی یان مثل مور ہے
تو کیا کریگا زور کہ نزدیک گور ہے
لاف و گذاف وصف اضافی ہے جنگ مین
اک ضرب حیدری تجھے کافی ہے جنگ مین
۱۰۵
تیغ زبان سے دل ہو اسفاک کا فگار
سر پر کیا جھپٹ کے سروہی کا ایک وار
کل کی طرح جو پھر گیا قاسم کا راہوار
خالی گئی شریر کی شمشیر آبدار
غازی کی تیغ دوش ستمگر پہ چل گئی
گردن کو کاٹتی ہوئی ترچھی نکل گئی
۱۰۶
ارزق کا خون گرفتہ جو تھا تیسرا پسر
سب بھائیون مین اپنے تنو مند و پُر جگر
قادر تھا علم تیر مین سب سے زیادہ تر
جھنجھلا کے فوج سے نکل آیا وہ خیرہ سر
خود ہاتھ مین اجل کی نشانی لیئے ہوئے
ارجن بڑھا کمان کیانی لیے ہوئے
۱۰۷
آیا جب ایک تیر کی زد پر وہ تند خو
نعرہ کیا لعین نے کہ بس اب ہدف ہے تو
تھمتا نہین وغا مین کوئی میرے روبرو
سو فار تیر آج پیئے گا ترا لہو
ہے بھائیون کا غم نہ کبھی مُنھ پھراؤن گا
تجھکو بھی مین اونھین کے برابر سُلاؤن گا
۱۰۸
قاسم پکارے تجھسے بھلا کیا چلیگا تیر
خود ناوک اجل کا نشانہ ہے او شریر
ہان رکھ کمان مین تیر کہ دیکھین جوان و پیر
ناوک ترا چلے مری شمشیر بے نظیر
کیا تاب سرکشی ہے کسی خانہ جنگ کو
کرتی ہے یہ شکار عقابِ حذنگ کو
۱۰۹
کش کچھ اس کلام کو لایا نہ دھیان مین
ترکش سے تیر کھینچ کے جوڑا کمان مین
آیا نکل کے مرغ قفس آشیان مین
قاسم کی سمت وہان سے اوڑا ایک آن مین
کاٹا جو سر تو کھول کے منقار رہ گیا
یہان ہاتھ کاٹ کر وہ ستمگار رہ گیا
۱۱۰
غصہ مین اور بڑھ گیا آگے کئی قدم
مارا شقی نے تاک کے پھر ناوک ستم
ٹوٹا جری کی ڈھال پہ یون تیر تیز دم
جس طرح لوح پر ہو شکستہ سر قلم
خفت ہوئی خطابہ وہ قاتل جو تل گیا
عقدہ شکست و فتح کا ظالم پہ کھل گیا
۱۱۱
سرزد جب اوس سے ہونے لگی تیسری خطا
آیا غضب مین لخت دل شیر کبریا
تیغ دودم اوٹھاکے جو مہمیز کی ذرا
اوڑ کر شقی کے سر پہ گیا اسپ باوفا
حلقے مین موت کے وہ ستمگر اسیر تھا
اک ہاتھ مین نہ سر نہ کمان تھی نہ تیر تھا
۱۱۲
گھوڑے سے گر پـڑا وہ ستمگر جو مُنھ کے بَل
چوتھے کے مُنھ کو دیکھ کے بولی یہ تب اجل
ساتھی ترے پہونچ گئے دوزخ مین تو بھی چل
نکلا پے نبرد اکڑتا ہوا وہ یل
سب مُسکرائے دیکھ کے اس کج دائی کو
شعلے سقر کے بڑھنے لگے پیشوائی کو
۱۱۳
تھا انی تیز دستی کا دعویٰ اوسے بڑا
تلوار بھی تھی مُنھ کی کڑی ہاتھ بھی کڑا
بڑھ بڑھ کے جدوجہد بہت کی بہت لڑا
پر ٹکڑے ہوکے تیغ سے قاسم کی گر پڑا
تائید پنجتن تھی ادھر کارزار مین
چوتھا جو تھا تو چار ہوا ایک وار مین
۱۱۴
چارون پسر جو مر گئے ارزق کے روبرو
فرط قلق سے ہو گیا آدھا وہ تندخو
سارا غرور مٹ گیا گھبرایا کنہ خو
ڈھیلی ہوئی بدن مین زرہ گھٹ گیا لہو
اُترا شقی کا مُنھ رخ اندوہگین کی طرح
دستانے بازوؤن پہ چڑھے آستین کی طرح
۱۱۵
بولا یہ ابن سعد ستمگر سے شمر تب
ارزق کو اذن جنگ مناسب نہین ہے اب
اوّل تو چار بیٹون کے مرنے کا لقب ہے
اور دوسرے یہ طفل مقابل ہے اسکے کب
قاسم سے بہرِ جنگ کسی نوجوان کو بھیج
عباس رن مین آئین تو اس پہلوان کو بھیج
۱۱۶
بالفرض اسکے ہاتھ سے قاسم ہوا تمام
کچھ لطف کی نمود ہے اسمین نہ کچھ ہے نام
ضایع ہوا یہ گر تو ہے افسوس کا مقام
لڑکے کا نام روم سے ہوئیگا تابہ شام
وہ بھی نبیرۂ اسید کردگار ہے
میری نہین صلاح تجھے اختیار ہے
۱۱۷
بولا بگڑ کے رزق ملعون ونابکار
محکوم مین کسیکا نہین کیسا اختیار
ہر چند میرا ننگ ہے لڑکے سے کارزار
بے اسکے خون کیے مجھے آتا ہے کب قرار
شعلے فرو ہون تب جگر داغدار کے
نیزہ پر جب چڑھاؤن سر اسکا اوتارکے
۱۱۸
یہ کہکے باگ اوٹھائے وہے نعرہ زن چلا
مانند دیو چین بجین پیل تن چلا
وہان سے بڑھا وہ یہان سے ہزبر حسن چلا
چلائے سب جوان اسے کہتے ہین منچلا
جن ہو کہ دیو یہ کہین میدان سے ٹلتے ہین
ہاتھی پہ یوہین شیر کے بچے جھپٹتے ہین
۱۱۹
بڑھتا ہوا قریب جو پہونچا وہ شیر نر
بولا بقہر ارزق بدمست و خیرہ سر
آتا ہے کیون وہان اجل مین وہین ٹھہر
مین کون پہلوان ہون تجھے کچھ بھی ہے خبر
ارزق ہون کم نہ جانیو سہراب و سام سے
فوجون مین کانپتے ہین نشان میرے نام سے
۱۲۰
کھینچون کہان جو تیر کو چلے مین جوڑ کے
دیوار آہنی کو نکل جاے توڑ کے
نعرون سے بھاگین شیر نیستان کو چھوڑ کے
رکھدون زمین پہ فیل کی گردن مڑوڑ کے
پکڑون جو تیغ دشت کو لاشون سے پاٹ دون
اک چوٹ مین پہاڑ کی چوٹی کو کاٹ دون
۱۲۱
ہے میرے زور و ضرب کی سارے جہان مین دھاک
گرہو مقابلہ تو کرون گیو کو ہلاک
للکار لون تو دیو کا سینہ ہو چاک چاک
ڈالون نگاہ گرم تو اژدر ہو جل کے خاک
جھپکی نہین پلک کبھی افراسیاب سے
پہرون ملائے رہتا ہون آنکھ آفتاب سے
۱۲۲
قاسم پکارے او سگ ناپاک و پُرد غل
سر پر یہ تیرے بول رہی ہے تری اجل
نخوت یہ فربہی یہ تن و توشن پر یہ بل
نیچا ہے سر غرور کا مشہور ہے مثل
لازم ہے عجز عبد کو معبود پاک کے
سر کھینچنا روا نہین پُتلے کو خاک کے
۱۲۳
جو بڑھ چلا بلا مین وہی مبتلا ہوا
شیطان اسی سے مورد قہر خدا ہوا
یہان جس حباب نے سر اوٹھایا فنا ہوا
انجام اپنے بیٹون کا دیکھا کہ کیا ہوا
روکا گیا قریب کا حربہ نہ دُور کا
سر کٹ گئے ثمر ہے یہ نخلِ غرور کا
۱۲۴
ہم شیر حق کے شیر دلاور ہین او لعین
دیکھین تو حرب و ضرب تری کھینچ تیغ کین
سنتے ہی یہ وہ دیو بڑھا ہوکے خشمکین
آیا قرین اوٹھائے ہوے گرز آہنین
یہان قاسم جری کے بھی تیور بدل گئے
کُہنی تک آستین کو چڑھا کر سنبھل گئے
۱۲۵
کی ضراب اوس شقی نے جھپٹ کر جو ایکبار
خالی دیا دلیر لے گرز گران کا وار
لایا جو پھر عمود کو سر پر وہ نابکار
چمکا ادھر بھی ساعقۂ قہر کردگار
مارا سرک کے تیغ کا ہاتھ اس حواس سے
کاٹا شقی کے گرز کو مٹھی کے پاس سے
۱۲۶
ہاتھ اپنا کاٹنے لگا دانتون سے بے ہنر
قاسم نے تب یہ ہنس کے کہا دیکھ تو ادھر
آیا تھا تو جولے ہوے گرز گاؤ سر
کیونکر گرا یہ کٹ کے تجھے کچھ بھی ہے خبر
گردن اوٹھا خفیف بس اب اسقدر نہو
سر کٹنے کی بھی تجکو یقین ہے خبر نہو
۱۲۷
فقرے یہ گرم سُنکے جلا اور روسیاہ
کھینچی غضب سے تیغ کہ اللہ کی پناہ
قاسم پکارے دیکھتے تھے ہم اسی کی راہ
چمکین یہ بجلیان بھی تو گرہے رزمگاہ
ہان جمع کر حواس سپر کو سنبھال لے
تو اپنے دل کا حوصلہ پہلے نکال لے
۱۲۸
جسدم کہا یہ قاسم یوسف جمال نے
گھوڑا ملا کے وار کیا بدخصال نے
گانٹھا سپر پہ تیغ کو شیر کے لال نے
جو مُنھ کی نرم دی یہ صدا سخت ڈھال
کم ہوگی تیغ بے پرش اس عرض و طول کی
ٹوٹی نہ پنکھڑی بھی کوئی میرے پھول کی
۱۲۹
نامرد نے وغا کا کیا پھر سنبھل کے ٹھاٹھ
بن بنکے پر بگڑ گئے اُس پر و غل کے ٹھاٹھ
تنتا ہوا جو سامنے آیا بدل کے ٹھاٹھ
قاسم نے دی صدا کہ یہ سب ہین اصل کے ٹھاٹھ
تو کیا بھلا ہے اصل تری جانتے نہین
رستم سے بھی ۔۔۔۔۔۔۔۔۔۔۔ کو ہم مانتے نہین
۱۳۰
تلوار پھر اوٹھا کے بڑھا بانیٔ جفا
یان پُھرتیان دکھانے لگا اسپ باوفا
دہنے کو وہ مُڑا تو۔۔۔۔۔۔۔ بائین طرف اوڑا
۔۔۔۔ تو گاہ دان کبھی پاس اور کبھی جدا
صدقے کمال قاسم گردون سریر کے
رد کردیئے یوہین کئی وار اوس شریر کے
۱۳۱
غصہ سے پسینے لگا دانتون کو نابکار
زین سے اوٹھا بلند کیے تیغ آبدار
کس دور سے شقی نے کیا اور ایک وار
گردن اوٹھا کے ہٹ گیا قاسم کا راہوار
وہ مُنھ کے بل لیئے ہوے تلوار گر پڑا
لنگر مین اپنے آپ ستمگار گر پڑا
۱۳۲
افتاد پہ سبھون نے جو دیکھی دم وغا
اک طرفہ مضحکہ ہوا لشکر مین جابجا
نظرون سے سبکی گر گیا وہ بانیٔ جفا
رکھکر گلے پہ تیغ یہ قاسم نے دی صدا
اوٹھنے کا قصد کرتا ہے ظالم زمن سے
ہے شرط ابھی کہ کاٹ لون سر جُھک کے رن سے
۱۳۳
دیکھا جو بڑھ کے حضرت عباس نے یہ حال
آواز دی کہ روک لو ہاتھ اے حسن کے لال
لازم ہے آن بان کا جرار کو خیال
بیٹا گرے ہوے کو نہ مارو دم جدال
یہ کیا ہے تم تو شیر درندہ کو مار لو
گھوڑے پہ جب چڑھے تو سر اسکا اوتار لو
۱۳۴
مارا ہوا ہے جان اب اسمین نہین رہی
دو ہوئیگا پڑیگی جو ضرب یداللّہی
یہ بات جب پکار کے اوس شیر نے کہی
قاسم نے عرض کی بہت اچھا یوہین سہی
ہر طرح تیغ تیز کے جوہر دکھائینگے
اب دو ہی کرکے اسکو فرس سے گرائینگے
۱۳۵
سرکار کے تیغ تیز یہ بولا دو مہ جبین
لے اوٹھ کے پھر سوار ہو گھوڑے پہ او لعین
ہم شیر حق ہین خاتمہ جرأت کا ہے نہین
جیتا شکار چھوڑتے بھی ہین اسد کہین
فاقون کو مانتے نہین نہ دو دن کی پیاس کو
۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔
۱۳۶
بیٹھا فرس پہ اوٹھ کے زمین سے وہ بی شہر
رستہ گریز کرنے کا دیکھا ادھر اودھر
کوچے تھے بند سب پہ کھلا تھا سقر کا در
سمجھا کہ بے اجل کہین ممکن نہین مفر
تھا معرکہ جو شیر ژیان سے پڑا ہوا
نیزہ زمین سے بڑھ کے اوکھاڑا گڑا ہوا
۱۳۷
تانے ہوے نیزہ کو آیا وہ نیم جان
گھوڑے کو گشت دینے لگے قاسم جوان
سیدھے ہوے حریف کی جانب جو ناگہان
وہان سے سنان ادھر سے چلی تیغ بے امان
بالاے دست ہاتھ بڑھا اس صفائی سے
نیزہ جدا تھا پنجہ سے پنجہ کلائی سے
۱۳۸
کھپ کر جو کی شقی نے دُرشتانہ گفتگو
بس جاپڑا جلال مین شپر کا ماہرو
مارا جو ہاتھ تیغ گئی سر سے تا گلو
وہان سے بڑھی تو دو ہوا زین پر وہ کینہ جو
کھنچ کر اوٹھی تو خاک پہ بیداد گر گرا
آدھا جو دھڑ ادھر کو تو آدھا اودھڑ گرا
۱۳۹
دشمن یہ فتحیاب ہوا ایان وہ نامور
چہرہ شگفتہ ہو گیا عباس کا اودھر
جاکر حضور سبط پیمبر یہ دی خبر
شکر خدا کہ ابن حسن کی ہوئی ظفر
جانبازیان جری کی کہون کس زبان سے
ارزق کو مارا آپ کے قاسم نے جان سے
۱۴۰
یہ سنکے بہر سجدہ جُھکے خاک پر امام
وہان جا پڑا سپاہ پہ تنہا وہ تشنہ کام
توڑین صفین پرے تہ و بالا کیئے تمام
غل مچ گیا دوہائی کا دولھا کی مابہ شام
دشتِ وغا مین خون کے دریا بہا دیئے
سبکو علی کی تیغ کے جوہر دکھا دیئے
۱۴۱
ٹھہرے ذرا جو روک کے شمشیر تیز دم
تنہا پہ ہر طرف سے گر لشکر ستم
پڑنے لگین اوپی ہوئین تیغین جو دمبدم
سب جسم ایک زخم ہوا سر سے تا قدم
کرتا تھا رحم کوئی نہ شپر کے لال پر
دھارین لہو کی جاتی تھین گھوڑے کی یال پر
۱۴۲
مارا کسی نے پشت پہ نیزہ جو تان کے
کھٹکی سنان ظلم کلیجہ مین آن کے
کوئی تبر لگا گیا مجبور جان کے
تیغا کسیکا چل گیا سر پر جوان کے
پہلو بھی دونون بازو بھی یکسر فگار تھے
دولھا کا ایک جسم تھا حربے ہزار تھے
۱۴۳
پاس آکے وار کرتے تھے بے پیر بار بار
آتے تھے مثل فوج ملخ تیر بار بار
کھاکے کھاکے زخم نیزۂ شمشیر بار بار
کرتا تھا شیر نعرۂ تکبیر بار بار
رہ رہ کے خون ٹپکتا تھا زخمی کلائی سے
قبضہ مگر نہ چھٹتا تھا دست حنائی سے
۱۴۴
آتے تھے غش پہ غش ہوا جاتا تھا جی نڈھال
طاقت نہ تھی کلام کی تھا پیاس سے یہ حال
برچھی لگی جو دلپہ تو صدمہ ہوا کمال
جھومے فرس پہ دونون طرف شیر کے مثال
ہٹ ہٹ گئین قدم سے کابین بھی چھوٹ کے
تازہ سپہر دین کا گرا رن مین ٹوٹ کے
۱۴۵
حضرت کو دی صدا کہ چچا جان آیئے
خادم ہوا حضور پر موا قربان آیئے
دنیا مین کوئی دم کا ہون مہمان آیئے
سر کاٹنے کا ہوتا ہے سامان آیئے
جلدی پہونچے تیغ دو پیکر لیئے ہوے
قاتل بڑھے ہین ہاتھون مین خنجر لیئے ہوے
۱۴۶
دم توڑنے لگا جو یہ کہہ کر وہ گلغدار
طبل ظفر بجا صف اور امین ایک بار
دوڑے اودھر سے تیغ بکف شاہ نامدار
گھوڑون سے روندنے لگے لاشہ کو یان سوار
سب ٹکڑے ٹکڑے سینۂ پُرنور ہو گیا
ٹاپون سے آئینہ سا بدن چُور ہو گیا
۱۴۷
پہونچے حسین لاش پہ جسدم بچشم نم
اٹکا ہوا تھا آنکھون مین ابن حسن کا دم
سر اپنا پیٹ کر یہ پکارے شہ امم
قاسم اوٹھو کہ ہلنے کو آئے ہین تمسے ہم
موڑو نہ آنکھ فاطمہؑ کے نور عین سے
باتین تو کچھ کرو دم آخر حسین سے
۱۴۸
کیا بولتے کہ موت نے تھا بیخبر کیا
سیدھی نہ آنکھ کی نہ رُخ اپنا ادھر کیا
ہچکی کے درد نے تہہ و بالا جگر کیا
بس مسکرا کے باغ جہان سے سفر گیا
حضرت چلے اوٹھا کے تنِ پاش پاش کو
کاندھا دیا چچا نے بھتیجے کی لاش کو
۱۴۹
مقتل سے لاش لانے کی صورت کہون مین کیا
چادر لپیٹ دی تھی کہ اعضا نہون جدا
قطرے لہو کے خاکپہ گرتے تھے جابجا
منکا ڈھلا ہوا تھا لٹکتے تھے دست و پا
عباس رو تو آتے تھے اور سر پہ ہاتھ تھا
زخمی فرس بھی دولھا کے لاشے کے ساتھ تھا
۱۵۰
نزدیک رہ گیا جو در خیمۂ حرم
اکبر وہان سے بڑھ گئے آگے بچشم نم
یہان شہہ کی راہ تکتی تھین زینب اسیر غم
پوچھا کہ روتے آتے ہو کیون کیا ہوا ستم
کی عرض سوے خلد حسن کا پسر گیا
دولھا جسے بنایا تھا شب کو وہ مر گیا
۱۵۱
ہے ہے بنے وہ کہکے لگی پیٹنے جو سر
مان کوکھ پکڑے ہاتھون سے دوڑی بچشم تر
آپہونچے لاش لیکے ادھر شاہ بحر و بر
پردا اوٹھایا در کا خواصون نے دوڑ کر
زینب حرم سرا سے کھلے سر نکل پڑین
رانڈین دولھن کو چھوڑ کے باہر نکل پڑین
۱۵۲
برپا ہو جب یہ حشر تو پھر آئے کسکو چین
ماتم کا شور پڑ گیا لاشے کے جانبین
تھے آگے آگے دولھا کی میت لیے حسینؑ
پیچھے یہ کہتی آتی تھی مان اے نور عین
پیاسے شہید ہوکے پھرے فوج شام سے
واری برات لائے بڑی دھوم دھام سے
۱۵۳
منھ ڈھانپے رو رہی تھی جہان غمزدہ دولہن
دولھا کی لاش کو وہین لائے شہ زمن
جلدی لٹا کے لاشۂ لخت دل حسن
روتے ہوے چلے گئے باہر بصد محن
رانڈین ادھر گرین جسد پاش پاش پر
ماتم کئی گھڑی رہا دولھا کی لاش پر
۱۵۴
گھونگھٹ اولٹ کے چہرے سے کھولا دولہن نے سر
مُنھ پر لگائی خاک کے چھالے اِدھر اودھر
پھینکا زمین پہ ہاتھ سے کنگنے کو توڑ کر
افشان چھوڑائی نتھ بھی اوتاری بچشم تر
امڈا یہ دل کہ اشکون کا دریا بہا دیا
مان نے سرہانے لاش کے لاکر بٹھا دیا
۱۵۵
بولین یہ سر کو پیٹ کے زینبؑ جگر فگار
جی بھر کے اپنے دولھا کو روے ترے نثار
دیکھا دولھن نے چہرۂ پُرخون جو ایکبار
ایسی اک آہ کی کہ ہوئی آسمان کے پار
دل کو جلاکے آہ دہن سے نکل گئی
سمجھے یہ سب کہ روح بدن سے نکل گئی
۱۵۶
چہرے پہ اپنے ڈال کے پہر گوشۂ ردا
کرنے لگی یہ بین دولھن غم کی مبتلا
دولھا بنے یہ شکل بنا لائے رن سے کیا
سر ٹکڑے ٹکڑے عضو بدن سب جدا جدا
کٹ کٹ گئین ہین سہرے کی لڑیاں لڑائی مین
بدھی گلے مین اب ہے نہ کنگنا کلائی مین
۱۵۷
تمتو خوشی خوشی ہوے راہی سُوئے عدم
یہان چل گئی کلیجہ پہ شمشیر درد و غم
سبط نبی کی گود مین نکلا تمھارا دم
اے ابن عم تباہ ہوے بچپنے مین ہم
سر پیٹتے ہین تمکو توجہ ادھر نہین
آنکھین پھراے سوتے ہو اب کچھ خبر نہین
۱۵۸
صاحب خدا کیواسطے اپنی صدا سناؤ
بیوہ نبی سرہانے مین بیٹھی ہون سر اوٹھاؤ
ماتم بپا ہے گھر مین ذرا ہوش مین تو آؤ
باندھو کمر غریب چچا کی مدد کو جاؤ
جاتے ہین رن مین دوڑ کے سرور کو روک لو
قدمون پہ گرتے سبط پیمبر کو روک لو
۱۵۹
اے دلبر حسن نہین تھمتا مرا جگر
خنجر کوئی لگاتا ہے رہ رہ کے قلب پر
حسرت تمہاری مجکو نہ بھولیگی عمر بھر
تم بھی نہ بیکسی کو مری بھولنا مگر
الفت ہے کچھ تو جلد طلب کیجیو مجھے
پائین پا لحد کی جگہ دیجیو مجھے
۱۶۰
کس بات پر کنیز سے صاحب خفا ہوے
مہرو وفا وہ کیا ہوئی کیون بیوفا ہوے
غربت مین فدیۂ پسر مصطفاؐ ہوے
بیوہ ہوے ہم ااپ شہید جفا ہوے
صاحب تو یہان سے گنج شہیدان مین جائینگے
رسی سے ہم بندھے ہوے زندان مین جائینگے
۱۶۱
یہ بین کرتے کرتے ہوا دل جو بیقرار
جُھک جُھک کے دیکھنے لگی صورت وہ دلفگار
چہرے پہ ہاتھ رکھ دیئے جلدی بحال زار
زخمون کا لیکے خون ملا مُنھ پہ چند بار
تھانبا جو بیبیون نے تو خاموش ہوگئی
سر کو پٹک کے خاکپہ بیہوش ہوگئی
۱۶۲
اوسوقت اہلبیت مین یہ غل ہوا بپا
بیکس دولھن بھی مر گئی ہے ہے عضب ہوا
گھبرا کے دوڑے کبر و عباس باوفا
مقتل مین لاش لے گئے کرکے ہوئے بقا
خلعت کے بدلے خاک مین دولھا کا تن ملا
تربت ملی نہ غسل نہ دوگز بطن ملا

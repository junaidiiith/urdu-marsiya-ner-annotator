جلد ششم
مرثیہ میر انیس


۱
غل ہے میدان مین کہ زینب کے پسر آتے ہین
باخبر گھاٹ سے دو تشنہ جگر آتے ہین
وہ اوڑاتے ہوے گھوڑون کو ادھر آتے ہین
فلک مہر رسالت کے قمر آٹے ہین
۔۔۔۔۔۔ ہے علی صاحب شمشیر ہین یہ
۔۔۔۔۔۔۔۔۔۔۔۔۔۔ کہتی ہین بچے نہین دو شیر ہین یہ
۲
۔۔۔۔۔۔۔۔۔ ہین پہ شجاعت کے دھنی ہین دونون
بھوکے پیاسے ہین پہ ہمت مین غنی ہین دونون
سر دبستان ایام مدنی ہین دونون
کیسے آمادۂ شمشیر زنی ہین دونون
۔۔۔۔۔۔ شہہ مردان ہین یہ ضیغم دونون
۔۔۔۔۔۔ ظاہر ہے کہ قوت مین ہین رستم دونون
۳
۔۔۔۔۔۔ عمرین ہین ان دونون کی اور کیا سن و سال
کھیل کے دن ہین مگر جان پہ کھیلے ہین یہ لال
اے خوشا حشمت و اقبال زہے جاہ و جلال
پیاس کا کچھ نہین صدمہ ہے نہ مرنے کا خیال
۔۔۔۔۔۔ اس سن کے نہین صاحب ہم ہوتے
۔۔۔۔۔۔ ہوتے یہ لڑکے تو قیامت ہوتے
۴
ایک سی پہنے ہین پوشاک پہ دونو گلرو
ایک سی ہیگی پھبن ایک سی ہیگی خوبو
ایک سے چہرون پہ ہین دونون کے لٹکے گیسو
ایک کے ایک پسینے پہ گرائے گا لہو
بے بہا ایک صفد کے یہ گہر ہین دونون
ایک ہی برج شرافت کے قمر ہین دونون
۵
کچھ نہین شبہہ دشک حٰدر کرار ہے ایک
رعب خود کہتا ہے یہ جعفر طیار ہے ایک
ہے جگر وار اگر ایک نمودار ہے ایک
ساتھ آنے مین کُھلا ایک کا غمخوار ہے ایک
ڈھالین شانون پہ ہین اور ہاتھ مین شمشیرین ہین
حمزۂ جعفر طیار کی تصویرین ہین
۶
کیون نہ ہوئین کہ یہ ہین دونون نجیب الطرفین
جنکے نانا کا لقب فاتح صفین و حُنین
حضرت جعفر طیار کے ہین نور العین
ایک مامون ہے حسنؑ دوسرا مامون ہے حسینؑ
بخشی ہے خالق اکبر نے شرافت  انمین
شیر کی دختر دہرا  کے ہے طاقت انمین
۷
کس مین ایسی ہے بزرگی جو نسب انکا ہے
دبدبہ روم سے لے تابہ عرب انکا ہے
فخرِ عالم ہین یہ ثانی کوئی کب انکا ہے
صف شکن صاحبِ شمشیر لقب انکا ہے
رحم دشمن پہ بھی کرتے ہین رحیم ایسے ہین
سر تلک دیتے ہین سائل کو کریم ایسے ہین
۸
کسکے پوتے ہین یہ جرار نواسے کس کے
ضرب اسے کہتے ہین سکّے ہین دلون پر جسکے
عرب و روم کے سردار ہین شاہد اسکے
مر گئے ٹاپون سے دُلدُل کے جوان پس پس کے
اُڑ کے جاتے ہین جدھر صید کی بو ہوتی ہے
شیر کے بچونؑ مین بھی شیر کی خو ہوتی ہے
۹
فاطمہ انکی ہے نانی تو علی نانا ہے
ضرب کرار کو کرّوبیون نے مانا ہے
شیر کے بچے ہین کیا تمنے انہین جانا ہے
بھاگتے ہین وہ جنھون نے انھین پہچانا ہے
خود کٹتے ہین سپر کٹتی ہے سر کٹتے ہین
ضرب ایسی ہو تو جبریل کے پر کٹتے ہین
۱۰
یہ تہور یہ بزرگی یہ شرف اس سن پر
زلفین چہرون پہ ہین یا رات کا سایا دن پر
آنکھ وہ جان فدا کرتی ہین پریان جن پر
ہے غضب پیاس مین دو روز کی یہ دھوپ ان پر
وان یہ گلرو ہون جہان چھانؤن گھری ہوئے
عمر بھر گر انھین دیکھین تو نہ سیری ہوئے
۱۱
چین پیشانیان شمشیر علی کی نابین
خم ابرو حرم کعبہ کی ہین محرابین
حشر برپا ہو جو گھوڑون کو یہ غازی دابین
دونون بن کے دہانے کو نہ کیونکر جابین
کون سنتا ہے نسیم سحری کی آواز
ہنہنانے کی صدا ہے کہ پری کی آواز
۱۲
نرگسی آنکھون پہ ابرو نہین جرارون ککے
ہین غزال ختنی سائے مین تلوارون کے
دیکھو آنکھون کے ادھر رنگ کو رخسارون کے
پھول رکھے ہوے ہین سامنے بیمارون کے
لعل لب ایسے کہ پریون کا بھی دل شیدا ہے
صاف دانتون سے ستارون کی چمک پیدا ہے
۱۳
پسر سعد لعین فوج سے نکلا ناگاہ
دوڑے ہر صف کے جمانے کو نقیبان سپاہ
ہر طرف ڈھالون کا چھایا ہوا تھا ابر سیاہ
کہین تلوارون کی کثرت سے نہ تھی جاے پناہ
شام کی فوج نے ہر سمت نشان کھولے تھے
قدر اندازون کے ترکش نے وہان کھولے تھے
۱۴
چوب پڑنے لگی نقارۂ رزمی پہ اودھر
غیظ مین آئے ادھر راحتِ جان حیدر
بڑھ کے فرمایا کہ اے سعد کے منحوس پسر
سامنے شیرون کے آجنگ کا دعویٰ ہے اگر
ڈر سے گر تو نہین بڑھتا تو ہمین آتے ہین
دیکھ کیونکر ترا سر کاٹ کے لیجاتے ہین
۱۵
او لعین جعفر طیار کے پیارے ہم ہین
جنسے ہے عرش کی رونق وہ ستارے ہم ہین
مالک صبر ہین گو پیاس کے مارے ہم ہین
ہمتین دیکھ کہ دریا کے کنارے ہم ہین
لب ہلاوین تو ملک بہرِ سلام آتے ہین
ابھی کوثر کے چھلکے ہوے جام آتے ہین
۱۶
چھوٹے بھائی نے صدا دی کہ حضور آپ بڑھین
صید دب دب کے ہٹا جاتا ہے دور آپ بڑھین
اپنے لشکر پہ ہے ظالم کو غرور آپ بڑھین
پھر نہ ہاتھ آئیگا خدا ضرور آپ بڑھین
توڑین بڑھ بڑھ کے صفین فوج کی بربادی ہو
اسکا سر لائین تو امان کو بڑی شادی ہو
۱۷
تن کے یہ عون نے فرمایا کہ بہتر چلیے
چلیے اے قوت بازوے برادر چلیے
مصلحت خوب ہے یہ پہلے اسی پر چلیے
کیجے رہوارون کو مہمیز برابر چلیے
اپنے گھوڑے بھی وہین ہونگے جہان جائینگے
بچ کے اب شیرون کے پنجے سے کہا جائینگے
۱۸
کہکے یہ دونون دلیرون نے دبائے گھوڑے
بنگئے اُڑ کے پریزادون کے سارے گھوڑے
مُنھ سے ہان کہنے کی بھی تاب نہ لاے گھوڑے
قلب لشکر مین صفین پھاند کے نہ بھاگے گھوڑے
گر گئے خود جفا کار جو بھاگے ڈر کے
ٹل گئے نعل کی کیلون سے ستارے ڈر کے
۱۹
کثرتِ فوج مین دونو کے جو رہوار پھرے
جنگ کو بڑھ کے سواران جفا کار پھرے
تنگ کاوے مین بھی اسطرح وہ جاندار پھرے
جس طرح صفحۂ قرطاس پہ پرکار پھرے
یکتہ تازی نہ فقط عہد شکن بھول گئے
چوکڑی آہوے صحراے ختن بھول گئے
۲۰
کیا لکھیے وصف کمیت قلم تیز رقم
نہین تھمتے کوئی ساعت کوئی لمحہ کوئی دم
وہ سیکرو ہین کہ غنچون پہ جو رکھ دین یہ قدم
کھلتی کلیون کا تبسم نہ زیادہ ہو نہ کم
لاکھ بن بن کے چلے کبک تو کیا چلتی ہے
گھوڑے چلتے ہین کہ گلشن مین صبا چلتی ہے
۲۱
نظر آجائے لہو تن کا وہ جلدین باریک
کہیئے ابریشم چینی تو ہے تشبیہ رکیک
تازیانہ ہے نسیم سحری کی تحریک
سُرعتین خون کے ہمراہ ہین رگ رگ مین شریک
برچھیون اُڑ جانے کا جسدم محل آجاتا ہے
اعتقاد حُکما مین خلل آجاتا ہے
۲۲
منکے گردن کے مہ نوسے کشادہ سینے
جن سے شرمندہ تھا مہتاب خجل آئینے
سینے کیا صبر کی دولت کے تھے وہ گنیجنے
پاس دریا تھا نہ لیکن گئے پانی پینے
تیسرے فاقے مین مرنے کو جیئے تھے دونو
ساتھ حیدر کے نواسون کا دیئے تھے دونو
۲۳
شہسوارون کا وہ انداز وہ رانین باگین
ران پڑی کا وہ جمنا وہ عنان کی لاگین
وہ سُبک رو کہ کرین صید جو آہو بھاگین
سوتی آنکھونمین جو دوڑین تو نہ مردم جاگین
لاکھ دو لاکھ پہ بھاری ہین جو چار ایسے ہون
گھوڑے چالاک ہون ایسے تو سوار ایسے ہون
۲۴
شور تھا جھوم کے ان دونون کا آنا دیکھو
تیر کی طرح کماندارون پہ جانا دیکھو
غیظ سے تھوتھنیان سینون پہ لانا دیکھو
تھم کے غصّے مین دہانے کا چبانا دیکھو
جسم دونو کے گِل تر سے کہین خوشبو ہین
چوٹیان بال کی ہین حور کے یا گیسو ہین
۲۵
دیکھو انکو تو نہ طاؤس کا چلنا دیکھو
جھوم کر تیغون کے نیچے سے نکلنا دیکھو
کالی آنکھون کا شجاعت سے اوبلنا دیکھو
اور غصے مین کنوتی کا بدلنا دیکھو
بگڑے جاتے ہین ہوا جسم کو گر لگتی ہے
ایسی آنکھین ہون تو پریون کی نظر لگتی ہے
۲۶
پڑ گئی فوج مین ہلچل جدھر آئے دونو
۔۔۔۔۔۔۔ گیا تیرون کا جنگل جدھر آئے دونو
پھٹ گئے ڈھالون کے بادل جدھر آئے دونو
پس گئے سیکڑون پیدل جدھر آئے دونو
بجلیان کوند رہی تھین سپہ دشمن مین
سر برستے تھے کہ ساون کی جھڑی تھی رن مین
۲۷
آستینون کو جو اولٹے ہوے تھے کہنیون تک
زلزلہ دشت مین برپا تھا لرزتے تھے فلک
یاد آتی تھی جو تیغ شہہ مردان کی چمک
پر سمیٹے ہوے گردون پہ یہ کہتے تھے ملک
یاد ہے دن پر جبریل کے کٹ جانے کا
آج پھر خوف ہے گیتی کے اولٹ جانے کا
۲۸
سر اوٹھے تھے نہ ابھی خاک سے پامالون کے
نیچے بڑھ کے چلے ابر اوٹھے ڈھالون کے
چاک سینے ہوے ہر صف مین زر والون کے
زخم کیا کھل گئے مُنھ زخموں کے پرکالون کے
نیچے آکے جدھر سن سے نکل جاتے تھے
خون کا کیا ذکر ہے دم تن سے نکل جاتے تھے
۲۹
ہاتھ دونون کے وہ چھوٹے سے وہ پیاری تیغین
ڈر کے ہاتھون سے پٹک دیتے تھے ناری تیغین
تہ دھار مُنھ پر جو پڑی ہوگئین آدہی تیغین
نیچے تھے کہ چمکتی تھین دو دھاری تیغین
نہ پرے تھے نہ صفین لشکر کفار کی تھین
تیزیان سب اسداللہ کی تلوار کی تھین
۳۰
اونکے لوہون کو نمودار جوان مانے تھے
ڈھالین صد چاک تھین تلوارون مین دندانے تھے
دوش تک جسکے وہ پہونچے کہ جدا شانے تھے
اونگلیان تھین نہ کلائی تھی نہ دستانے تھے
خاک مین برچھیون والون کے جو دل ملتے تھے
باغ زہرا کے قلم کرنے کے پھل ملتے تھے
۳۱
نہ کسی سنگ پہ رکتی تھی نہ وہ آہن پر
نیچے سر پہ کبھی تھے تو کبھی گردن پر
کبھی چار آئینون پر تھے تو کبھی توسن پر
کبھی سین پر وہ چمکے تھے تو کبھی جوشن پر
بند ہو جاتی تھین آنکھین وہ چمک دھارون مین
صاف آواز اناالبرق تھی جھنکارون مین
۳۲
گھاٹ وہ اونکی وہ باڑھ اور وہ اونکا چم و خم
چھوڑتے تھے نہ زرہ بر مین نہ چہرے پہ جھلم
چھپ کے چار آئینون مین صورت حرفِ مدغم
یون نکلتے کہ پھڑک جاتا تھا دشمن کا بھی دم
سایا پڑ جاتا تھا جسپر اوسے تپ آتی تھی
تابش ایسی تھی کہ بجلی بھی تڑپ جاتی تھی
۳۳
نیچے دونو مہ نو سے وہ جوہر اونکے
جو تھے سرہنگ کہین تن تھے کہین سر اونکے
کسکا مُنھ تھا کوئی آجاے جو مُنھ پ اونکے
وار چلتے تھے ہر اک صف پہ برابر اونکے
تیغین بڑھ کر صف ہیجا سے جو پھر پڑتی تھین
ایک اسوار پہ دو بجلیان گر پڑتی تھین
۳۴
غول تر بھر ہوا جس دل مین در آئے وہ دلیر
کبھی اسیر کبھی اوس فوج پر آئے وہ دلیر
الامان کا ہوا اک غل جدھر آئے وہ دلیر
آئے تلوارون مین جب بے سپر آئے وہ دلیر
شیر سینون کو سپر کرتے تھے تلوارون مین
مُنھ چھپانا بھی بڑا عجب ہے جرارون مین
۳۵
سن سے چل جاتے تھے جب فوج پر تلوار کے ہاتھ
چہرے کٹ جاتے تھے دس بیس کے دوچار کے ہاتھ
ہاتھ آئے تھے اونھین حیدر کرار کے ہاتھ
ایسے طیار تھے لب جعفر طیار کے ہاتھ
یون سوارون کو اوٹھا کر وہ پٹ دیتے ہین
جس طرح گرد کو دامن سے جھٹک دیتے ہین
۳۶
ترکش اعدا کے مع تیر و کمان چھین لیے
ڈانڈ نیزون کی قلم کرکے سنان چھین لیے
پہلوانون سے کئی گرز گران چھین لیے
زور دادا کا دکھایا تو نشان چھین لیے
اوج لشکر کا ہوا پست پڑے ٹوٹ گئے
بھاگے سردار علمدارون کے جی چھوٹ گئے
۳۷
بھاگ جانے پہ جو دل فوج گران نے باندھا
کَس کے کمرون کو ہر اک پیر و جوان نے باندھا
پشت پر تیرون کو ہر ایک کمان نے باندھا
امن نے کونچ کیا رخت امان نے باندھا
کونسی لوہے کی دیوار نہین سر کی تھی
خوف سے پانؤن کے نیچے کی زمین سر کی تھی
۳۸
کیا جگر تھا جو نکل کر کوئی میدان پکڑے
سر نہو تیغ اگر رستم دستان پکڑے
پانؤن گھوڑے کے زمین نے دم جلان پکڑے
موت نے بھاگنے والون کے گریبان پکڑے
بیڑے ڈوبین کہ بچین موج کہان تھمتی ہے
پانؤن جب اوٹھ گئے پھر فوج کہان تھمتی ہے
۳۹
پسر سعد کے خیمے چلے تھے اکبار
پہلوان سامنے دو آگئے باندھے ہتھیار
تول کر نیزون کو ہاتھون مین پکارے غدّار
کدھر آتے ہو بس اب آگے نہ بڑھیو زنہار
بجلیان تیغین ہین نعرون مین صدا رعد کی ہے
ہم نگہبان ہین یہ ڈیوڑھی پسر سعد کی ہے
۴۰
گرد خیمہ ہین زرہ پوشون کے سنگین پہرے
جنکے تلوارون کے ہین زخم سنان سے گہرے
خوف سے شیرون کے ہو جاتے ہین پانی زہرے
جان کیا ہے جو ادھر آکے پرندہ ٹھہرے
برچھیان ہین تبر و تیر ہین تلوارین ہین
یہ قناتین نہین فولاد کی دیوارین ہین
۴۱
بڑھ کے نعرہ کیا چھوٹے نے کہ ہٹتے بھی ہین شیر
برق چھپ جاتی ہے چمکی جو ہماری شمشیر
رعد کیا روح امین مانے ہین ہم ہین وہ دلیر
کونسا ہے وہ زبردست جو ہمسے نہین زیر
خیر کی حق سے دعا پیر و جوان مانگتے ہین
جن انھین تیغون سے جانون کی امان مانگتے ہین
۴۲
برچھیان کیا یہ تبر کیا ہین یہ تلوارین کیا
در خیبر سے بھی ہین سخت یہ دیوارین کیا
شرم کی بات ہے روباہون کو للکارین کیا
تمتو پہلے ہی سے دو ہو تمھین ہم مارین کیا
بپھکیان سُنکے کہین شیر بھی تھم جاتے ہین
پسر سعد کا سر لینے کو ہم جاتے ہین
۴۳
عون سے بھائی نے فرمایا کہ بس ہین انھین ہم
چار ہوجائینگے اک ضرب مین دونو اظلم
کب سے تم لڑتے ہو دم لے لو ٹھہر کوئی دم
عرض کی اوسنے یہ ممکن نہین خالق کی قسم
رُوکتے ہین مجھے لڑنے سے پیار آپکا ہے
دو مین ایک صید مرا ایک شکار آپکا ہے
۴۴
والدہ دیر سے استادہ ہین پردے کے اودھر
چھوٹے مامون سے وہ پوچھین گی لڑائی کی خبر
جب سنینگی کہ لڑا دوسے فقط ایک پسر
کیا تعجب ہے مجھے دودھ بھی بخشین نہ اگر
کہین گی بھائی نے بھائی کی نہ ہمراہی کی
چھوٹے بیٹے نے بڑی جنگ مین کوتاہی کی
۴۵
کہکے یہ دونو بڑھے کاندھون پہ رکھکر بھالے
معرکے مین کہین رکتے بھی ہین مرنے والے
گو وہ ہین گرگ کُہن سال یہ بھولے بھالے
جنگ بھالون کی ہے گویا ہین دیکھے بھالے
انمین جو کچھ کہ ہنر ہین وہ خداداد ہین سب
جتنی چوٹین ہین علی کی وہ انھین یاد ہین سب
۴۶
نہین ان دونو کو تعلیم کی حاجت زنہار
شیر کے بچون کو بھی کوئی سکھاتا ہے شکار
نیزہ بازی تو ہے کھیل انکا یہ وہ ہین جرار
جنکو اللہ نے خود عرش سے بھیجی تلوار
کیا عجب چھین کے  نیزے جو وہ صفدر یہ توڑین
جنکے نانا اسد حق درخیبر توڑین
۴۷
دونو صفاک ہلانے لگے بھالے بڑھ کر
دل بڑھانے لگے سب برچھیون والے بڑھ کر
آگئے گرد سوارون کے رسالے بڑھ کر
نیزے زینب کے بھی پیارون نے سنبھالے بڑھ کر
غل تھا خون اوڑنے سے گردون پہ شفق پھولے گی
جو جیئے گا یہ لڑائی نہ اوسے بھولے گی
۴۸
چوٹین رد ہونے لگین کُھلنے لگے نیزون کے بند
آسمان نے کیا دونون پہ ستارون کو سپند
بجلیان کوندتی تھین پھرتے تھے اسطرح سمند
بڑھنے دیتے تھے نہ دونو کو علی کے فرزند
ہوش گُم ہوگئے تھے بن گئی تھی جانون پر
ڈانڈین پڑتی تھین کبھی سر پر کبھی شانون پر
۴۹
پہلوانون نے بہت وار کیے ہٹ ہٹ کے
دونو شیرون نے جواب اونکو دیے ڈٹ ڈٹ کے
تھام کر بھالون کی نوکین جو دیے دو جھٹکے
چھین کر خاک پہ اون دونون کے نیزے پے پٹکے
پست ناری ہوے یہ خاک سے آواز آئی
احسن اللہ کی افلاک سے آواز آئی
۵۰
نظر آئین جو سنانین کہین اور ڈانڈ کہین
ہٹ کے قبضون مین کمانین ستم ایجادون نے لین
جوڑ کر تیرون کو چلّون مین پُکارے وہ لعین
ہین یہ پیغام فضاے دل و جان شہہ دین
خیر نیزے تو گئے ہاتھ سے جانبازی مین
کوئی ہمسر نہین اپنا قدر اندازی مین
۵۱
چھوٹے بھائی کو بڑے بھائی نے دیکھا ہنسکر
عرض کی اوسنے اجل بول رہی ہے سر پر
نیمچہ لے کر ادھر آپ کھڑے ہون ہم اُدھر
تیر جو آئے قلم کیجیے بے خوف و خطر
دم مین ہونٹون پہ ستمگارون کی جانین ہونگی
تیر پھر ہونگے نہ چلے نہ کمانین ہونگی
۵۲
جانب عون جو سرکش نے کیا تیر کو سر
چھوٹے بھائی نے قلم کر دیا اوسکو بڑھ کر
کیا چھوٹے کی طرف تیر نے جسوقت گذر
عون کی تیغ سے تھا نصف ادھر نصف اودھر
تیر کٹ کٹ ک ادھر اور اودھر گرتے تھے
گھوڑے شہزادون کے بجلی کی طرح پھرتے تھے
۵۳
دونو ترکش ہوے خالی تو پکارے وہ ماہ
نیزہ بازی تو وہ اور یہ قدراندازی واہ
ان کمانون کی خطا کیا ہے تمھارا ہے گناہ
انھین تنکون پہ تمھین ناز تھا سبحان اللہ
نیمچے وہ ہین کہ فولاد کو کھا جاتے ہین
شیر ان آنکھون سے آنکھون کو چرا جاتے ہین
۵۴
یہ گمان تھا کہ ہے دو ٹانک کی ایک ایک کمان
نہین ملنے کی انھین تیر بہ پہلو سے امان
۔۔۔۔۔ ہین لاکھون پہ غلامان شہنشاہِ زمان
کرین اک وار تو دو ہوکے گرے پیل دمان
گر خدا چاہے تو ہر جنگ بھی سر ہوتی ہے
زیست جب تک ہے یوہین موت سپر ہوتی ہے
۵۵
ہم جگر گوشۂ حیدر ہین غیور ابن غیور
سہمگین کیون ہو کمانون سے زہے فہم و شعور
تم ہو بدکیش و خطاکار جہان مین مشہور
کھینچو تیغین کہ شجاعون کا یہی ہے دستور
تم سے لڑ لین گے تو پھر نوج پہ جانا ہے ہمین
سرِ سرکردۂ لشکر ابھی لانا ہے ہمین
۵۶
کہکے یہ دونو دلیرون نے علم کین تیغین
برق شرما گئی یون دھوپ مین چکین تیغین
کبھی سیدھا اونھین دیکھا کبھی خم کی تیغین
آنکھ خورشید نے جھپکائی یہ دمکین تیغین
اوس طرف سے وہ پریشان و نراسے بھی بڑھے
نیمچے تول کے حیدر کے نواسے بھی بڑھے
۵۷
مطلع
اے زبان جوہر تیغ شہہ مردان دکھلا
جنگ خیبر مین جو گذرا ہے وہ سامان دکھلا
اے قلم غازیون کی حرب کا میدان دکھلا
جلد دشمن کو فراق جسد و جان دکھلا
تھم کے چلتی نہین تلوار جہان چلتی ہے
غل ہو مجلس مین کہ تیغ دو زبان چلتی ہے
۵۸
سن سے تلوارون کی چلنے کی صدا آجائے
جس سے سر اوڑتے ہین تن سے وہ ہوا آجائے
سامنے معرکۂ دشت بلا آجائے
جو بہادر ہین اونھین جوش وغا آجائے
بدلیان ڈھالون کی کالی وہ چمک دھارون کی
بجلیان آنکھون مین پھرنے لگین تلوارون کی
۵۹
یا علی زور طبیعت کو روانی دیجے
محو دشمن بھی ہون وہ سحر بیانی دیجے
دم اوصاف وغا سیف زبانی دیجے
دستِ مداح مین تیغِ صفہانی دیجے
دفتر رزم کو خونریز رسالا کردون
آپ حامی ہون تو فوجین تہہ و بالا کردون
۶۰
رمر و انتر ہین اودھر حیدر و جعفر ہین ادھر
اوس طرف دیو سیہ دو مہہ انور ہین ادھر
خار سر کھینچے ہین اوس سمت گلِ تر ہین ادھر
سامنے گرگ ہین دو شیر دلاور ہین ادھر
رعب یہ ہے کہ لہو جسم سے گھٹ جاتے ہین
جب یہ بڑھتے ہین تو وہ کانپ کے ہٹ جاتے ہین
۶۱
طبل رزمی پہ لگی چوب کُھلے سُرخ نشان
غل دہل کا تھا کہ اللہ و محمدؐ کی امان
بڑھ کے کڑکیت صدا دیتے تھے ہان شیر وہان
نام کا دن ہے یہی گوہے یہی ہے میدان
دونو ہین شیر درندہ نہ لپٹ کر لڑنا
انکے پنجون مین نہ آجایئو ہٹ کر لڑنا
۶۲
لو گئے  برق سے شہزادون کے رہوار اُدھر
لو بس اب گرم ہوا موت کا بازار اُدھر
لو گرین بجلیان دو تیغون کی اکبار اُدھر
لو پرے ہٹ گئے چلنے لگی تلوار اُدھر
کوہ تھرا رہے ہین ظلم کا بن ہلتا ہے
نعرۂ یا اسداللہ سے رن ہلتا ہے
۶۳
کوششین دونو طرف ہوتی ہین کد ہوتی ہے
جب یہ بڑھتے ہین تو حیدر کی مدد ہوتی ہے
سچ ہے جرارون پہ تائید احد ہوتی ہے
ضرب جو ڈھالون پہ پڑتی ہے وہ رہ ہوتی ہے
سرخ ہے خون سے مُنھ چھوٹی سی شمشیرون کا
وار خالی نہین جاتا ہے کوئی شیرون کا
۶۴
گرد جُھرمٹ ہوے ہین فوج کے سالارون کے
غول ہین تیر کے پلّے پہ کماندارون کے
انکے ہر وار پہ دل ہلتے ہین جرارون کے
چار ہالے سے نظر آتے ہین تلوارون کے
گرد سے شام کے آثار نظر آتے ہین
نہ تو اسوار نہ رہوار نظر آتے ہین
۶۵
بھائی سے بھائی یہ کہتا ہے کہ قربان بھائی
بڑھ کے اک وار سے اک وار چلے ہان بھائی
عرض کرتا ہے وہ خالق ہے نگہبان بھائی
لے لیا شاہ کے اقبال سے میدان بھائی
دم مین گر پڑتی ہین لوہے کی جو دیوارین ہین
پسر سعد ہے اب اور یہ تلوارین ہین
۶۶
بجلیان گرتی ہین کس طرح ستمگر روکین
پرزے ڈھالون کے ہین تیغون کو وہ کسپر روکین
جنکی ضربت کو نہ جبریل کے شہپر روکین
اونکی تلوارون کو روکین تو وہ کیونکر روکین
رن مین تیغ شہہ مردان سے پرے ٹوٹے ہین
جو نہ مرحب پہ کُھلین یہ وہ بندھی چوٹے ہین
۶۷
شیر سے بڑھتے ہین جب یہ تو کہتے ہین وہ سگ
تھرتھراتے ہین لرزتے ہین دبکتے ہین وہ سگ
ساتھ والون کو عجب یاس سے تکتے ہین وہ سگ
نیمچے انکے جب آتے ہین جھجھکتے ہین وہ سگ
موت گردن پہ ہے کیا ہوگا جو مُںھ موڑتے ہین
صید کو شیر کے بچّے بھی کہین چھوڑتے ہین
۶۸
سینے تانے ہوے جب بڑھتے ہین وہ غیرت ۔۔۔۔۔۔۔۔۔۔
فوج دشمن سے صدا آتی ہے ماشاء اللہ
نظر غیظ وہ آفت ہے کہ خالق کی پناہ
چشم بدین مین سنان بن کے در آتی ہے نگاہ
غل تھا شق القمر اعجاز و کمال انکا ہے
کور ہو جاتا ہے دشمن وہ جلال انکا ہے
۶۹
ہان خبردار یہ کہکر جو وہ صفدر آئے
ملک الموت بھی کھولے ہوے شہپر آئے
نیمچے دونون کے آئے تو برابر آئے
تن رہے گھوڑون پہ سر کٹ کے برابر آئے
ایک اک ضرب مین طے مرحلۂ جنگ کیا
دوسرے وار مین گھوڑون کو بھی چورنگ کیا
۷۰
لے کے جب تیغ اجل موت کا پیغام آئی
دوست دوڑے نہ مدد کو سپہ شام آئی
نہین بچتی کبھی ۔۔۔۔۔۔۔ جو تہہ دام آئی
ہاتھ دستانون نے پکڑے نہ زرہ کام آئی
ڈر کے باگون کو اودھر فوج ستم نے روکا
موت کو خود نے روکا نہ جہلم نے روکا
۷۱
کہکے تکبیر سوے فوج جو وہ ماہ بڑھے
جوش مین آکے علمدار فلک جاہ بڑھے
لڑکھڑاتے ہوے مقتل کی طرف شاہ بڑھے
قاسم ابن حسن آپ کے ہمراہ بڑھے
ابر سے شام کے مِنھ تیرون کا پڑتے دیکھا
دونو بچون کو زرہ پوشون سے لڑتے دیکھا
۷۲
بیٹھی تھین زینب ناشاد جو پردے کے اُدھر
علی اکبر اونھین آآکے یہ دیتے تھے خبر
کیا لڑے ہین سپہ شام سے حضرت کے پسر
دیکھئے کشتون کے پشتے ہین وہ لاشے ہین وہ سر
تیغین جب چلتی ہین سرخاک پہ گر پڑتے ہین
شور ہے خیبریون مین کہ علی لڑتے ہین
۷۳
پہلوان جنگ کو دو نکلے تھے عفریت خصال
آپکے پیارون نے دکھلا دیا حیدر کا جلال
دونو شیرون نے کیے وار جو ہنگام جدال
دھڑ سے سر کٹ کے گرے یون کہ ہلا دشت قتال
خون نے نانا کے تلاطم لب جو دکھلایا
نیمچون پر کہین دھبّا نہ لہو کا آیا
۷۴
یہ سخن سُنکے رُخ پاک پہ سرخی آئی
اشک ٹپکا کے کہارن مین گئے کیون بھائی
صدقے اس شفقت والطاف پہ امّان جائی
دھوپ مین پیاس کی تکلیف عبث فرمائی
وہ خداوند ہین آقا ہین امام اونکے ہین
مین ہون لونڈی مرے فرزند غلام اونکے ہین
۷۵
بیبیان صحن مین روتی تھین جو سر کھولے ہوئے
بولی یہ اونکی طرف دیکھ کےک شہہ کی خواہر
ابھی لڑتے ہین ہزارون سے مرے نور نظر
شور برپا ہے امان ماگنتے ہین بانیٔ شر
چاند سے کاندھون پہ چھوٹے ہوے شملے دیکھو
آؤ لوگو مرے فرزندان کے حملے دیکھو
۷۶
جنگ ہے اب پسر سعد کے خیمہ کے قرین
نہین معلوم کہان جاکے چھپا ہے وہ لعین
دل کو تھامے ہوے دوڑے گئے ہین سرور دین
پاس عمو ہین مدد پر اونھین درکار نہین
مل گیا گر تو صفین فوج کی توڑین گے وہ
پسر سعد کا سر تن پہ نہ چھوڑین گے وہ
۷۷
سب نے رو روکے کہا کہنا ہے کیا اونکا واہ
آپ سی مان ہو تو ایسے ہون پسر غیرت ماہ
جنگ اس عمر مین لاکھون سے زہے عزت و جاہ
دن وہ اللہ دکھائے کہ رچے دونو کا بیاہ
سہرے باندھے ہوے گھوڑون پہ وہ ذیشان چڑھین
سایۂ شاہ فلک جاہ عین پروان چڑھین
۷۸
سر کو نہوڑا کے کہا حضرت زینبؑ نے کہ ہان
یہی شادی ہے کہ بچ جائین امام دو جہان
دونو معصوم کہان فوج کا انبوہ کہان
بیکس و بیوطن و فاقہ کش تشنہ دہان
ہان صغیرون کو بھی اللہ ظفر دیتا ہے
پر مرا دل مجھے ماتم کی خبر دیتا ہے
۷۹
جب سے وہ لڑتے ہین امان کی یہ آتی ہے صدا
پیاری بیٹی کا مرے لٹتا ہے گھر واویلا
گوشۂ قبر کو اب چھوڑیے یا شیر خدا
بیکسون پر یہ تعدی یہ مصیبت یہ جفا
گِھر گئے فوج مین دو روز کے پیاسے میرے
ہائے معصوم مرے ہائے نواسے میرے
۸۰
ذکر یہ تھا کہ اودھ بجنے لگا طبل ظفر
گر پڑی بنت علی تھام کے ہاتھون سے جگر
بڑھ کے میدان سے یہ عباس نے دی شہہ کو خبر
چلیے گھوڑون سے گرے حضرت زینب کے پسر
ہم جئین ہاے ضب اور وہ خوش اقبال نہ ہون
فوج اُمنڈ آئی ہے لاشے کہین پامال نہ ہون
۸۱
کوٹ کر ہاتھون سے چھاتی شہہ پڑے دوڑے
کہین بسمل سے گرے اور کہین اوٹھکر دوڑے
تیغ تولے ہوے عباسؑ دلاور دوڑے
چھوڑ کر خیمہ کا پردا علی اکبر دوڑے
گرد لاشون کے جو تھے یون وہ جفا جو بھاگے
جس طرح شیر کی بُو سونگھ کے آہو بھاگے
۸۲
شہ نے ریتی پہ تڑپتے ہوے پائے لاشے
بڑھ کے عباس دلاور نے اوٹھائے لاشے
گود مین خیمے کی ڈیوڑھی پہ  جو لائے لاشے
فضہ چلائی کہ سیدانیو آئے لاشے
نہ ابھی خاک عزا بالون پہ ڈالو لوگو
مل کے سب حضرت زینبؑ کو سنبھالو لوگو
۸۳
کہا زینبؑ  نے جو سب اٹھکے لگے پیٹنے سر
ابھی ہے ہے نہ کرو صاحبو ٹھہرو دم بھر
شادیان ہوچکین پروان چڑھے میرے پسر
کوئی دیکھو کہ محافے دولہنون کے ہین کدھر
دولہہ والون کی صدا زیر قنات آتی ہے
کیسے لاشے مرے بچون کی برات آتی ہے
۸۴
ماتمی صف پہ جو لاشون کو لٹایا لاکر
حشر برپا کیا بیوؤن نے پچھاڑین کھاکر
ہاتھ بانو نے جو سینون پہ رکھے گھبرا کر
شاہ کہنے لگے آنکھون سے لہو برسا کر
غش تھے جب فوج سے لیکر انھین ہم نکلے ہین
ابھی دونو کے مری گود مین دم نکلے ہین
۸۵
موت بچپن مین گلوگیر ہوئی ہاے غضب
خانہ بربادیٔ ہمشیر ہوئی ہاے غضب
انکے بچنے کی تہ تدبیر ہوئی ہاے غضب
یون تلف دولت شپیر ہوئی ہاے غضب
پہلے نیزے پہ سوے شام مرا سر جاتا
جیتے یہ کاش حسین ابن علی مر جاتا
۸۶
پوچھا بانو نے کہ مرتے ہوے کی تھی کچھ بات
مان کے عاشق تھے یہ دونو پسر نیک صفات
روکے فرمانے لگے شاہ رفیع الدرجات
نزع مین بھی یہی کہتے تھے تڑپ کر ہیہات
تیر پہلو سے کلیجون سے سنانین نکلین
ہاے امان کے نہ آغوش مین جانین نکلین
۸۷
متصل ہچکیان آتی تھین کہ مشکل تھا کلام
جوڑ کر ہاتھ کہا مجھسے کہ یا شاہِ انام
دیجے گا مان کو یہ ہم دونون کی جانب سے پیام
آپکا حکم جو کچھ تھا وہ بجا لائے غلام
تشنگی بھی ہے جراحت بھی ہین کاری امان
دودھ بخشو تو بجھے پیاس ہماری امان
۸۸
ہمکو درپیش ہے امّان وہ مصیبت کا سفر
جسمین ہر گام یہ سو طرح کا ہے خوف و خطر
نہ خط آتا ہے جہان سے نہ پہونچتی ہے خبر
کسکو معلوم ہے منزل ہے کدھر راہ کدھر
دم لحد کی شب تاریک مین گھٹ جائیگا
قبر مین بھائیون کا ساتھ بھی چھٹ جائیگا
۸۹
سر جُھکائے ہوئے بیٹھی تھین جو چپ خواہر شاہ
شہ والا کا بیان سُنکے ہوا حال تباہ
بیقراری مین جو کی بیٹون کی لاشون پہ نگاہ
مُنھ سے نکلا یہ غش آنے مین کہ اناللہ
چھیدا آہون نے جگر تیر سہ پہلو ہوکر
خون دل بہنے لگا آنکھون سے آنسو ہوکر
۹۰
لیکے لاشون کی بلائین یہ پُکاری زینبؑ
کیسی غفلت ہے یہ اس نیند کے واری زینبؑ
دیکھے کن آنکھون سے یہ شکل تمہاری زینبؑ
چونک اوٹھو نہ کرے گریۂ وزاری زینبؑ
جسپہ چل جائین یہ چُھریان وہ بھلا کیا سنبھلے
کروٹین لیلو تو امان کا کلیجا سنبھلے

۱۰۰
چرخ نے کیا یہ مصیبت مرے سر پر ڈالی
موت نے کر دیے ہے ہے مرے پہلو خالی
ہاے یہ دشت پُرآشوب یہ راتین کالی
پاس ہوگی نہ یہ مان پانؤن دبانے والی
مرنے والو تمھین کاہے کو خبر ہوئیگی
پیٹنے رونے مین امان کی بسر ہوئیگی
۱۰۱
یون ہی بن بیاہے وطن مین تم اگر مر جاتے
جوزن و مرد تھے پرسے کے لیے سب آتے
تربتین مرقد زہرا کے برابر پاتے
سہرے تابوت پہ خود سبط نبی بندھواتے
آہ و فریاد سے ہنگامۂ محشر ہوتا
ننگے سر باپ جنازے کے برابر ہوتا
۱۰۲
تم نہ روئے مجھے امان تمھین روئی ہے ہے
یہ چُھری کسنے کلیجے مین چبھوئی ہے ہے
تم نہین جاگتے قسمت مری سوتی ہے ہے
اب ہمارا نہ رہا خلق مین کوئی ہے ہے
کسکے اب ننھے سے ہاتھون سے کفن پاؤنگی
قبر مین کون اوتاریگا جو مر جاؤنگی
۱۰۳
دن کو مین دن کبھی سمجھی نہ کبھی رات کو رات
انھین دونو کی پرستاری مین گذری اوقات
سو رہے ایک بچھونے پہ جو یہ نیک صفات
مین نے مُنھ اُنکی طرف سے نہین پھیرا ہیہات
دھیان تھا رنج و الم خواب کے مابین نہون
کبھی کروٹ نہین بدلی کہ یہ بے چین نہون
۱۰۴
ارے لوگو مرے عاشق تھے مرے رشک قمر
روتے تھے یہ تو مین کرتی تھی خوشامد دن بھر
شب کو مُنھ پھیرتی تھی انکی طرف سے مین اگر
ہوتے تھے نیند مین بے چین مرے نور نظر
کہتے تھے آنکھ جھپک کر ابھی کُھل جائیگی
مُنھ ادھر کر لو تو امان ہمین نیند آئیگی
۱۰۵
کہکے یہ لاشون سے لپٹی جو وہ آوارہ وطن
گر پڑے ایک دلِ زار پہ دو کوہ محن
اوٹھ کے بانو نے یہ کی عرض کہ یا شاہ زمن
لاشے اوٹھوایئے مر جائیگی ناشاد بہن
باہے صدمہ ہے یہ اولاد کے مر جانے کا
خوف ہے مُنھ سے کلیجے کے نکل آنے کا
۱۰۶
آئے لاشون کے اوٹھانے کو امام دوسرا
جوڑ کے ہاتھون کو یہ حضرت زینبؑ نے کہا
میرے سر پر یہ پُرانی ہے جو زہرا کی ردا
دو کفن اسکے یہ نادار بہن تمپہ فدا
خانہ زادون کو پس از مرگ بھی خورسند کرو
اسی چادر مین انھین خاک کا پیوند کرو
۱۰۷
پھر کہا حضرت زینبؑ نے کہ اے بھائی جان
ہاتھ مُردون کو لگاؤ نہ مین تمپر قربان
ہوے حضرت کی بلالے کے یہ دونون بیجان
سو غلام ایسے فدا آپ پہ یا شاہ زمان
جو وفادار ہین آقا پہ فدا ہوتے ہین
آپ صدقے گئی کیون انکے لیے روتے ہین
۱۰۸
روکے حضرت نے یہ فرمایا کہ بیہنا بخدا
ٹکڑے دو مرے کلیجے کے ہوے آج جدا
دونون معصومون پہ واللہ ترحم کی ہے جا
پیار بھی کرلو انھین دودھ بھی بخشو بیہنا
اشک آنکھون سے دم نزع بہت بہتے تھے
مان کو مرتے ہوے دیکھا نہ یہی کہتے تھے
۱۰۹
یہ جو شہہ نے کہا ٹکڑے ہوا زینب کا جگر
گر پڑی خاک پہ لاشون کی بلائین لیکر
دونون فرزندون کے قدمون پہ کبھی رکھتی تھی سر
کبھی کہتی مرے پیارون مین تصدق تم پر
کیا ہی جرأت سے لڑے واہ بڑا کام کیا
سر خرو آپ ہوے اور مرا نام کیا
۱۱۰
جلد موت آگئی دولہہ بھی نہ بنے ہائے
چاند سے چہرون پہ سہرے نہ مجھے دکھلائے
گھر سے بھوکے گئے تھے زخم بدن پر کھائے
مجھسے ملنے کے لیے خون مین نہا کر آئے
ہائے زندہ تمھین اے پیارو نہ دیکھا مان نے
دودھ بخشانے کو کہتے تھے سو بخشا مان نے
۱۱۱
کہکے یہ خاک پہ غش ہوگئی زینبؑ یکبار
لیگئے بھانجون کی لاشین امامِ ابرار
کر انیسؔ اب تو خدا سے یہ دعا بادل زار
بخشدے جرم گذشتہ کو مرے یا غفار
اس گنہگار پہ کر رحم نبی کا صدقہ
واسطہ حضرت زہرا کا علی کا صدقہ


سلام
۱
مُجرا اوسے جو کہتی تھی بابا چلے گئے
صحت ہو کیا کہ میرے مسیحا چلے گئے
۲
صغرا یہ روکے کہتی تھی کس بیکسی سے ہاے
پھر پھر کے دیکھتے مجھے بابا چلے گئے
۳
کہتی تھی روکے مادر قاسم کہ میرے لال
جی بھر کےک بھی دولھن کو نہ دیکھا چلے گئے
۴
اکبر جو گم ہوے تو یہ کہتے تھے شاہِ دین
آزردہ ہوکے باپ سے بیٹا چلے گئے
۵
اصغر کو دیکھتی نہ سکینہ تو پوچھتی
امان تمھاری گود سے بھیّا چلے گئے
۶
کہتی تھی بانو یاد جب آتے تھے شاہِ دین
لونڈی کو دُکھ مین ھوڑ کے آقا چلے گئے
۷
قطعہ
کہتی تھی بانو خواب مین اصغر کو دیکھ کر
مادر کو اپنے چھوڑ کے تنہا چلے گئے
۸
تم تو کسی کی گود مین اصغر نہ جاتے تھے
کیونکر اجل کی گود مین بیٹا چلے گئے
۹
قسمت نے یاوری کی تو سُن لیجو اے انیسؔ
اک روز کربلاے مُعلّا چلے گئے
سلام
۱ے مجرئی ہے سب کا مقدر جدا جدا
رتبے مین ہین گدا و نونگر جدا جدا
۲
کہتے ہین جمع کرکے ملک اشک مومنین
شیشون مین رکھتے جاؤ یہ گوہر جدا جدا
۳
رن مین ہر اک نے ابن شہہ ذوالفقار کو
دکھلائے اپنی تیغ کے جوہر جدا جدا
۴
سب منزل جہان مین مسافر عدم کے ہین
سب کا وطن ہے ایک ہی اور گھر جدا جدا
۵
مقتل سے شہر شہر گئے طائران دشت
سبط نبی کے خون مین بھرے پر جدا جدا
۶
اسطرح سر شہیدون کے تھے برسر سنان
جسطرح ہوئین ماہ سے اختر جدا جدا

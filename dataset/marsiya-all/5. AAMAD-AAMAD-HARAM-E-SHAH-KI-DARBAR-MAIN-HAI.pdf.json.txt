www.emarsiya.com

آمد آمد حرم شاہ کی دربار میں ہے
 صبح سے جشن کا غل شام کے بازار میں ہے
محبت عیش و طرب مجلس غدار میں ہے
 شور و فریاد و بکا عترت اطہار میں ہے
نوبتیں بجتی ہیں، دشمن تو خوشی ہوتے ہیں
فاطمہ پیٹتی ہیں، شیر خدا روتے ہیں

آگے آگے تو ہیں سجادجھکائے گردن 
 پاؤں بیڑی میں ، گلا طوق میں گردن میں رسن
مثل خورشید فلک شرم سے لرزاں ہے بدن 
چاک ہے غم میں گریبانقبا تا دامن
بیٹھ جاتے ہیں تو جھنجلا کے اٹھاتے ہیں لعیں
بوڈیاں نیزوں کی شانوں میں چھپاتے ہیں لعیں

پنڈلیاں سوجی ہیں اور طوق سے چھلتا ہے گلا 
سخت اینا میں ہے، فرزند شتہ کرب و بلا
خار تلووں میں میں مقتل سے جو پیدل ہے چلا
 دھجیاں پاؤں میں باندھے ہے وہ نازوں کا پلا
اس کی مظلومی پہ بیتاب حرم ہوتے ہیں
دیدۂ حلقۂ زنجیر لہو روتے ہیں

پیچھے بیمار کے ہے قافلہ اہل حرم
چُپ ہیں تصویر سے گویا کہ کسی میں نہیں دم
دختر فاطمہ زہرا کا عجب ہے عالم
 تھر تھری جسم میں ہے اُٹھ نہیں سکتے ہیں قدم
رو کے فرماتی ہیں کسی گوشے میں جائے زینب
ہاتھ کھل جائیں تو منھ اپنا چھپائے زینب

کبھی سجاد سے کہتی ہیں بہ آہ وزاری 
 مجھ کو دربار کی آفت سے بچاؤ داری
کر کے زاری وہ یہ بیاں کرتا ہے وہ آزادی
 صبر فرماؤ جو مرضی جناب باری
کم نہ کچھ مرتبہ آل عبا ہوئے گا
عاصیوں کا اسی پردہ میں بھلا ہوئے گا

گردنیں بارہ اسیروں کی ہیں اور ایک رسن 
 جس طرح ہوتے ہیں گلدستے ہیں گلہائے چمن
رشته داران علی سب ہیں گرفتار محسن 
شرم کے مارے ہوئی جاتی ہے اک شب کی دلہن
دم بدم ساس بھی سر پیٹتی ہے ساتھ اُس کے
ابھی کن گنا نہ کھلا تھا کہ بندھے ہاتھ اس کے

ہے اسی رسی میں ننھا سا سکینہ کا گلو
دم گھٹا جاتا ہے آنکھوں سے رواں ہیں آنسو
چاک کرتے کا گریباں ہے پریشاں گیسو
 سوجے تو گال میں کانوں سے ٹپکتا ہے لہو
آہ ہر گام پہ سینے سے نکل جاتی ہے
جب گھرکتے ہیں ستمگر تو دہل جاتی ہے
ماں سے کرتی ہے اشارہ وہ گرفتار ستم 
رشی کھلوادو نہیں گھٹ کے نکل جائے گا دم
رو کے وہ کہتی ہے مجبور ہوں میں کشتہ غم
 ہائے بچیّ تری قسمت میں تھا یہ درد و الم
صدقے اماں یہ گرہ  عقد کشا کھولے گا
بی بی اس عقدہ مشکل کو خدا کھولے گا

ماں سے رو رو کے وہ نادان یہ کرتی ہے بیاں 
کس کا دربار ہے اس حال سے جاتی ہو کہاں؟
یہ تو کہ دو کہیں بابا بھی ملیں گے اماں
 کئی دن گزرے ہیں وہ ہیں مری آنکھوں سے نہاں
بھول جائے گا یہ سب دکھ، جو انہیں پاؤں گی
دوڑ کر چاند سی چھاتی سے لپٹ جاؤں گی

کہیں دربار میں اماں وہ اگر مجھ کو ملے 
دیکھنا کرتی ہوں کیسے شہ والا سے گلے
وہ خبر لیویں نہ گردن مری رسّی سے چھلے
 اُس کو یوں بھولتے ہیں، باپ سے بچہ جو پلے
وجہ کیا کون سی تقصیر پہ منھ موڑا ہے؟
سیلیاں کھانے کو اعدا میں مجھے چھوڑا ہے

کان زخمی ہوئے اور لی نہ خبر واہ رے پیار 
خوب بھولے مجھے بابا کی محبت کے نشار
دن میں چھاتی سے لگاتے تھے مجھے سو سو بار
مجھے پہ یہ ظلمہیں آیا انہیں کس طرح قرار
مند دکھاتے نہیں شفقت سے بلانا کیسا
خواب میں آئے نہ چھاتی پہ سُلانا کیسا


روتے تھے سن کے سکینہ کا بیاں سارے امیر 
ہر قدم پر تھا یہی شور کہ ہے ہے شبیرؐ
اس طرف ہوتی تھی آرائش دربار شریر
 تخت پر آپ تھا اور کرسیوں پر سارے امیر
اک طرف ٹوٹ کا سب زیور و زر رکھا تھا
اور تلے فاطمہ کے لال کا سر رکھا تھا

نذریں ہاتھوں پہ لیے آتے تھے سب درباری 
پڑھتے تھے تہنیت فتح کو باری باری
جمع دربار میں تھی، شہر کی خلقت ساری
 یاں تو تھا جشن کا غل اور ادھر بھی زاری
اُس طرف تو دف دینے کی صدا آتی تھی
اور اس سمت سے ہے ہے کی صدا آتی تھی

دم بدم تخت سے اُٹھ اُٹھ کے یہ کہتا تھا شریر 
قیدی کیوں جلد نہیں آتے ہیں کیا ہے تاخیر
بڑھ کے کرتے تھے خبر دار یہ اُس دم تقریر 
ضعف سے پاؤں کو تھم تھم کے اُٹھاتے ہیں اسیر
مارے دہشت کے لہوان کا گھٹا جاتا ہے
ہر قدم ایک ضعیفہ کوغش آجاتا ہے

بولا وہ کون سی عورت ہے وہ محبوس ستم 
عرض کی اُس نے کہ ہمشیر شہنشاہ امم
باپ جس کا ہے علی پشت و پناہ عالم
 جس کی ماں فاطمہ ہے فخر جناب مریم
ہے جو سلطان عرب اس کی نواسی ہے وہ
کلمہ گو جس کے ہیں سب اس کی نواسی ہے وہ

ہے وہی حضرت جعفر کی بہو سینہ فگار
وہی زینب ہے جو شبیر کی تھی عاشق زار
لاش شہ  پر وہی اُشتر سے گری تھی کئی بار
 بعد مرنے کے بھی ہے بھائی بہن میں وہی پیار
قافلہ یوں تو سبھی شام و سحر روتا ہے
پردہ روتی ہے تو شبیر کا سر روتا ہے

بولا وہ کیا ہے پھر اوروں کے نہ آنے کا سبب 
غرض کئی ایک ہی رسّی میں ہیں جکڑے ہوئے سب
خاک پہ گرتی ہے جب بنت شہنشاہ عرب
 شور ہوتا ہے امیروں میں کہ ہے ہے زینب
ہوش میں آن کے بھائی کو وہ جب روتی ہے
دیر تک قیدیوں میں سینہ زنی ہوتی ہے

انھیں رانڈوں میں ہے اک دختر فرزند نبی 
خوگر سینه دلبند رسول عربی
آفت فاقہ کشی، بے پدری تشنه لبی
 دم بہ دم لب پہ یہ ہے آئین ابی آئین ابی
چھاتیاں پھٹتی ہیں اس درد سے وہ روتی ہے
ثمر جب آنکھ دکھاتا ہے تو چپ ہوتی ہے

ذکر یہ تھا کہ وہ قیدی سر در بار آئے 
سب پکارے کہ وہ حاکم کے گنہگار آئے
آگے روتے ہوئے سجاد  دل افگار آئے 
سر برہنہ  حرم احمد مختار آئے
صاف خورشید سی شکلیں جو نظر آتی ہیں
آنکھیں سب ظالموں کی بند ہوئی جاتی ہیں

گو کہ اس روز تھیں سیدانیاں کھولے ہوئے بال 
منھ  چھپانے کو کسی پاس نہ تھا اک رومال
بیٹیوں کا اسد اللہ کی اللہ رے جلال 
آنکھ اٹھا کر کوئی دیکھے  یہ کسی کی تھی مجال
جلوہ روشنی طور نظر آتا تھا
کچھ نہ آنکھوں کو بجز نور نظر آتا تھا

پردہ چشم سے باہر نہ نکلتی تھی نظر 
ایک سے پوچھتا تھا ایک کہ قیدی ہیں کدھر؟
بیٹیاں فاطمہ زہرا کی جو تھیں ننگے سر
 دست حیدر تھا تماشائیوں کی آنکھوں پر
تھا جو منظور خدا، آل عبا کا پردہ
فاطمہ روکتی تھی، اپنی ردا کا پردہ

کہا ظالم نے کہ ہاں قیدیوں کو لاؤ قریب 
حکم یہ سنتے ہی دوڑے گئے دو چار نقیب
شرم کے مارے ہوا ، بیبیوں کا حال عجیب 
اپنا سر پیٹ کے بانو نے کہا وائے  نصیب
کھینچ کر سب کو ستمگار جولے جانے لگے
حضرت زینب و کلثوم کو غش آنے لگے

تخت کے سامنے روتے ہوئے آئے جو اسیر
دیکھ کر سید سجاد کو بولا وہ شریر
سرکشی کرکے نہ سر پر ہوئے مجھ سے شبیر
شکر کرتا ہوں کہ خالق نے کیا تم کو حقیر
بیٹھنے کا کہیں دنیا میں سہارا نہ رہا
پنجتن اٹھ گئے اب زور تمھارا نہ رہا

ہاں کہو آج حمایت کو پیمبر ہیں کہاں؟ 
کیا ہوئے ابن علی حیدر صفدر ہیں کہاں؟
قید میں ان کی بہو آئی ہے شپر میں کہاں؟
ننگے سر زینت دیگر ہے سرور ہیں کہاں
زیع خنجر سے ہوا جو وہ پدر کس کا ہے؟
اک ذرا غور سے دیکھو تویہ سر کس کا ہے؟

کس کے ناموس لٹے کس کا ہوا گھر تاراج ؟ 
کون بے سر ہوا اور کون ہوا صاحب تاج ؟
ایک چادر کے لیے کس کی بہن ہے محتاج ؟
 کون کمزور ہے اور کون زبردست ہے آج؟
خلق میں کس کے لیے مرتبہ عالی ہے؟
کس کا اقبال ہے اور کس کی بداقبالی ہے؟

نہر پر بازوئے شبیر کو مارا کس نے؟ 
جنگ میں اکبر دلگیر کو مارا کس نے؟
تیر سے اصغر بے شیر کو مارا کس نے؟ 
شاہ سے صاحب شمشیر کو مارا کس نے؟
فوج بے سر ہوئی سلطان مجازی نہ رہے
جن کی تلوار کا شہرہ تھا وہ غازی نہ رہے

سن کے یہ آگیا بنت شہ مرداں کو جلال
تھر تھرا کر کہا کیا بکتا ہے او بد اقبال
صاحب عزت و توقیر محمد کی ہے آل
کبھی ہم لوگوں کی عزت پہ نہ آئے گا زوال
ہم کو بے قدر جو سمجھا تو خطا کرتا ہے
دیکھ مصحف میں خدا کس کی شنا کرتا ہے

ہاں بتا آیۂ تطہیر کے آیا ہے؟ 
دوست اپنا کے اللہ نے فرمایا ہے
بل اتیٰ کس لیے روح امیں لایا ہے
کس نے معراج کا دنیا میں شرف پایا ہے؟
قرب  ایسا کسے اللہ کی درگاہ میں ہے
فرق قوستین بتا کس میں اور اللہ میں ہے

زور اپنا کے اللہ نے امداد کیا
خانہ کفر کو کس شیرنے برباد کیا؟
حق نے قرآن کے سورے میں کے یاد کیا؟
کس کو اکملت لکم دینکم ارشاد کیا؟
کس اسے ہر جنگ میں عاجز صف کفار آئی؟
بدر میں کس کے لیے عرش سے تلوار آئی؟

آل احمد کو حقارت سے نہ دیکھ او مقہور 
سب پہ روشن ہے کہ ہم لوگ ہیں اللہ کے نور
مارکر سبط پیمبرکو یہ نخوت یہ غرور
خیر ہم دور نہ تو دور، نہ محشر ہے دُور
حق کا دریائے غضب جوش میں جب آئے گا
باندھنا ہاتھ کا ، سادات کے کھل جائے گا

فخر کیونکر نہ کرے تو کہ یہ ہے فخر کی جا 
تونے اللہ کے محبوب کا کاٹا ہے گلا
ہو گئے سرخ ہو میں حسین سبز قبا
فاطمہ ذبح ہوئی ، شیر خدا قتل ہوا
آگ دی خیمہ کو اور زیور وزر لوٹ لیا
جس کے درباں تھے ملک تو نے وہ گھر لوٹ لیا

ترے ناموس تو ہیں پردہ نشیں او اظلم
بال بکھرائے کھڑے ہیں تیرے دربار میں ہم
ہاتے بے پروہ ہے بانو ئے امام عالم 
ہے سکینہ پہ وہ ظلم اور یہ کبرا پہ ستم
ننگے سر قید میں اک رات کی بیاہی آئی
تجھ کو شادی ہوئی اور ہم یہ تباہی آئی

کیسے زینب نے فصاحت سے یہ جس وقت کلام
کانپے سینوں میں جگر رونے لگے لوگ تمام
تخت کے نیچے دھرا تھا، جو سر پاکامام
متوجہ ہوا شرما کے اُدھر حاکم شام
اور ان ظلم رسیدوں پہ جفا کرنے لگا
لب فرزند پیمبر پہچھڑی دھرنے لگا

کھول کر چوب سے لب ہائے شہنشاہ عرب 
کہتا تھا پارہ یا قوت سے بہتر ہیں لب
در دنداں ہیں یہ تاباں کہ ہجل ہیں کو کب
پیٹ کر سینے کو زینب نے کہا ہائے غضب
نہ محمد  سے نہ حیدر سے حیا کرتا ہے
قطع ہو جائے ترا ہاتھ ، یہ کیا کرتا ہے۔

اس چھڑی کو مرے بھائی کے لبوں سے سر کا 
بو سے لیتے تھے انھیں ہونٹوں کے محبوب خدا
بہر امت انھیں ہونٹوں سے دعا کی ہے سدا
انھیں دانتوں پہ گہر کرتی تھی صدقے زہرا
تجھ کو پیارے نہیں گو ہم کو تو پیارے ہیں یہ
عرش تک جن کا ہے شہرہ وہ ستارے ہیں یہ

یہ ستم بھائی پہ کن آنکھوں سے دیکھے ہمشیر 
ارے ظالم سر بے تن کی بھلا کیا تقصیر
یہ چھڑی ہائے غضب اور لب پاک شبیر
نہ ستا مجھ کو، میں ہوں بنت شئہ خیبر گیر
ان کھلے بالوں کو اب ہاتھوں پر دھرتی ہوں میں
لے شکایت تری اللہ سے کرتی ہوں میں

کہہ کے یہ غیظ میں آئی جو علی کی جائی
آسماں آگئے جنبش میں زمیں تھرائی
سر شبیر  سے ناگاه صدایہ آئی
تھام لے غصے کو زینب ترے صدقے بھائی
نہ تلاطم میں کہیں قہر الہی آجائے
کہیں امت کی نہ کشتی پہ تباہی آجائے

تم تو آگاہ ہو شبیر نے جوڈکھ پائے 
پر نہیں حرف شکایت کے زبان پر لائے
سر کو نیوڈا لیا جب ذبح کو قاتل آئے
ہم نے امت کے لیے چھاتی پہ نیزے کھائے
اتنی سی بات پہ مصروف بکا ہوتی ہو
تم چھڑی ہونٹوں پہ رکھنے سے خفا ہوتی ہو

برچھیاں کھانے سے کیااس میں کچھ ایزا ہے بڑی
چپ رہے تن پہ جو تلوار یہ تلوار پڑی
جائے دو رکھی تو رکھی مرے ہونٹوں پہ چھڑی
اے بہن یہ بھی گزر جائے گی آفت کی گھڑی
چپ ہیں جو ہم پہ ستم راہ خدا میں ہوگا
اس کا انصاف تو دربار خدا میں ہوگا

سر شبیر نے زینب سے جو یہ کی تقریر
آکے غصے میں لگا کانپنےحاکم بے پیر
شمر سے بولا کہ بساس کی یہی ہے تعزیر
سب کو لے جا کے تو کر سخت خرابے میں اسیر
بس انیس اب جگر و قلب پھنکا جاتا ہے
حال زنداں کا نہیں منھ سے کہا جاتا ہے


جلد ششم
مرثیہ میر انیس
۱
عباس نامدار کی آمد کا شور ہے
پنجے مین جسکے شیر الٰہی کا زور ہے
لرزے مین گور و ستم و بہرام گور ہے
ہر پیل مست خوف سلیمان سے مور ہے
ہیبت سے آسمان و زمین تھر تھراتے ہین
اک دھوم ہے کہ حضرت عباس آتے ہین
۲
فوج یزید شوم یہ ہے نرغۂ ہراس
کہتا ہے شمر آکے ہر اک مورچے کے پاس
اے ساکنان شام خبردار و باحواس
آتا ہے بہر جنگ وہ ضرغام حق شناس
اقبال مین جلال مین جو آفتاب ہے
تا غروب شرق جنگ مین جو لاجواب ہے
۳
ہان لیس ہو رہین جو کماندار ہین جوان
موڑین درخ وہ سہم کے خاطر رکھین بشان
ہان شہسوار گھوڑون کی روکے ہوے عنان
دو لاکھ مین چنے ہوے جو جو ہین پہلوان
آتا ہے شیر ہاتھون مین برچھے لیئے رہو
اور راستے پہ گھاٹ کے مجمع کیے رہو
۴
سب سرکشان فوج بڑھائے رہین قدم
کھُل جائین بیرقین بھی سنانین بھی ہون علم
صف سے ملے جو صف تو پرے سے پرا بہم
تیغین ادھر علم ہون اودھر خنجر دودم
وہ شیر کم نہین اسد قلعہ گیر سے
گویا ہے آج جنگ جناب امیرؑ سے
۵
ریا کا قصد رکھتا ہے شاید وہ شیر نر
جنگی سوار جتنے ہون سب جائین گھاٹ پر
شاطر جو ہین کھڑے ہون دو رستہ ادھر اودھر
ہر لخطہ ہر گھڑی کی وہ دیتے رہین خبر
جانین بھی ہان لڑی رہین دل بھی لڑے رہین
ہشیار اپنی اپنی جگہ پر کھڑے رہین
۶
ہلچل ہوئی سپاہ مین سنتے ہی یہ خبر
افسر سنبھل سنبھل کے لگے باندھنے کمر
بڑھ کر پرے جمائے سوارون نے گھاٹ پر
پیدل ہوے درست صفین باندھ باندھ کر
غل تھا کہ بدمآل ہے اس کارزار کا
بپھرا ہوا ہے شیر اسد کردگار کا
۷
ہے یہان تو فوج شر مین پہ ہلچل یہ انتشار
وہان خیمۂ حسین مین محشر ہے آشکار
ہتیار سج رہے ہین علمدار باوقار
مل مل کے ہاتھ کہتی ہین زینب جگر نگار
افسوس ہے کہ رشتۂ اُلفت کو توڑکے
تم بھی بس اب چلے مرے بھائی کو چھوڑ کے
۸
بھائی خدا کے واسطے تمتو نہ مرنے جاؤ
اسوقت بیکسی مین دشپیر کو رولاؤ
صدقے گئی نہ دُکھتے ہوے دل کو اب دکھاؤ
پانی کا اک بہانا ہے کیون خون میں نہاؤ
بلوا ہے ایک پیاسے پہ ساری خدائی کا
تم بھی گئے تو کون ہے پھر میرے بھائی کو
۹
دستِ ادب کو جوڑ کے بالا وہ باوفا
انصاف کا مقام ہے اے بنت مرتضیٰ
پالا ہو جنکو گود مین وہ تو کرین دغا
کچھ ہمسے ہوسکے نہ غلامی کا حق ادا
بچے سر اپنے شہ کے قدم پر فدا کرین
غیرت کا یہ مقام ہے ہم جی کے کیا کرین
۱۰
کام آیا شہ کے حر دلاور ہزار حیف
کٹوا دیا حبیب نے بھی سر ہزار حیف
مسلم کے لال خون مین ہوے تر ہزار حیف
مارا گیا حسنؑ کا بھی دلبر ہزار حیف
خون مین نہائین عون  و محمد کے سِن یہ تھے
تھی کھیلنے کی فصل کہ مرنے کے دن یہ تھے
۱۱
بولین یہ سُنکے زینب ناشاد و دلفگار
اچھا سدھارو تم بھی سوے دشت کارزار
جو اوسکی مصلحت نہین کچھ اپنا اختیار
بہتر ہے جاؤ خون مین نہاؤ بہن نثار
روتے ہوؤن کو اور رولانا ضرور ہے
یہ بے رخی تمھاری مروت سے دور ہے
۱۲
ہان حُر ہوا شہید یہ افسوس کی ہے جا
کچھ حق نہ میہمانی کا ہمسے ہوا ادا
کھا کھا کے زخم ابن مظاہر بھی مر گیا
بچپن سے خاندان نبی پر رہا فدا
چھوٹے عجب رفیق شہ مشرقین سے
ایسا فلک پھرا مرے بھائی حسین سے
۱۳
مسلم کے لعل قتل ہوے وا مصیبتا
تیغون سے ٹکڑے ہو گیا اک رات کا بنا
بچپن مین رانڈ ہوگئی کبرا غضب ہوا
تھے وہ غلام عون و محمد کا ذکر کیا
مین بھی نثار بنت نبی کی کمائی پر
سو ایسے لال صدقے کرون اپنے بھائی پر
۱۴
میں تو دعائین صبح سے کرتی ہون بار بار
یارب رہین حسین زمانے مین برقرار
تم ہو ارو علی اکبر سا گلغدار
عالم مین دیکھو گلشن ہستی کی کچھ بہار
لخت جگر ہین وہ جو شہ مشرقین کے
تم بھی تو ہوگے قوت بازو حسین کے
۱۵
یہ ذکر تھا کہ آگئے ہمشکل مصطفا
بشاش ہوکے حضرت عباس نے کہا
یادش بخیر آؤ تمھارا ہی ذکر تھا
اکبر پکارے آپ کمر باندھتے ہین کیا
وہان یاد مین حضور کے آنسو بہاتے ہین
چلیے بس اب کہ قبلۂ عالم بلاتے ہین
۱۶
گھبرا گئے یہ سنتے ہی عباس نوجوان
سمجھے کہ پیچ پڑ گیا رخصت مین ناگہان
پوچھا کہ خیریت تو ہے اکبر کہا کہ ہان
اتنا ابھی تو کہتے تھے حضرت بصد فغان
ہاتھون سے صبر کی بھی عنان چھوٹ جاتی ہے
کچھ خود بخود ہماری کمر ٹوٹ جاتی ہے
۱۷
فرماتے ہین کہ دیکھو تو بھائی گئے کدھر
جلدی بلاکے لاؤ کہ بیتاب ہے جگر
افسوس اونکو کچھ بھی ہماری نہین خبر
ہے درد بازوؤن مین جھکی جاتی ہے کمر
خالق نہ دے کسی کو بھی صدمہ جدائی کا
چھوٹے جہان مین ساتھ نہ بھائی سے بھائی کا
۱۸
زینب پکارین بھائی نہ عرصہ بس اب لگاؤ
کیون مین نہ تمسے کہتی تھی دیکھو نہ مرنے جاؤ
غربت پہ اپنے بھائی کی للہ رحم کھاؤ
قوت ہو شہ کے بازو کی شانے نہ تم کٹاؤ
مجروح دل کو اور دُکھانا نہ چاہیے
تنہا اخی کو چھوڑکے جانا نہ چاہیے
۱۹
عباس بولے آپکی شفقت کے مین فدا
بالکل ہے سچ حضور نے ارشاد جو کیا
پر صاف اب مین کہتا ہون اے بنت مرتضا
مشکل ہے اب تو ضبط جو ہونا تھا سو ہوا
دولت یہ آپکی تو گنوائی نہ جائے گی
اکبر کی لاش مجھ سے اوٹھائی نہ جائے گی
۲۰
چپ ہوگئی وہ کشتۂ ماتم جھکا کے سر
اکبر کا نام سنتے ہی تھرا گیا جگر
فرط قلق س گر پڑی تھرا کے خاک پر
نکلے محل سے دونون غضنفر بچشم تر
شہ بولے آؤ دیر سے ہم راہ تکتے ہین
کیا باتین ہو رہی تھین کہ آنسو ٹپکتے ہین
۲۱
معلوم ہوگیا سببِ گریۂ و فغان
رن مین شہید ہو گیا قاسم سا نوجوان
کیا ہوگا حال باور ناشاد و خستہ جان
تم اوسکا پُرسا دینے گئے ہوگے بھائی جان
مہلت سے ہم نہ بیٹھ کے آنسو بہا سکے
دم بھر کے واسطے بھی نہ خیمے مین جا سکے
۲۲
جسوقت غور کرتا ہون زینب کے حال پر
سینے مین ٹکڑے ہوتا ہے بھائی مرا جگر
رن مین شہید ہوگئے دو چاند سے پسر
مارا نہ دم نہ روئین نہ ہاتھون سے پیٹا سر
تغیر حال زینب ناشاد ہو گیا
اوسکا تو گھر بسا ہوا برباد ہوگیا
۲۳
جب گھر کا ہو یہ حال تو پھر گھر مین جاؤ کیا
اون دُکھ زدون کو حال دل اپنا سناؤن کیا
مُنھ جاکے اُس غریب بہن کو دکھاؤن کیا
رانڈون کے ساتھ بیٹھ کے آنسو بہاؤن کیا
اکبر سے اور تمسے ذرا دل کو چین ہے
دونون یہ سامنے ہین تو زندہ حسین ہے
۲۴
رونے لگے یہ سنتے ہی عباس ذی وقار
کی عرض اس کنایہ کو سمجھا یہ جان نثار
بس تاب ضبط کی نہین یا شاہ نامدار
دیجے خدا کے واسطے اب اذن کارزار
اسوقت شاہ یہ دل ناشاد کیجئے
آقا بس اب غلام کو آزاد کیجئے
۲۵
آتی ہے میرے کان مین آواز بار بار
فرماتے ہین غلام سے باباے نامدار
زینب بھی میری لٹ چکی اب کیا ہے انتظار
یہان تک کہ قتل ہو گیا شپر کا یادگار
دشمن ہین لاکھ ایک مرے نور عین کے
عباس جا فدا ہو قدم پر حسین کے
۲۶
اور ماوراے حکم شہنشاہ لافتا
خیمے مین جاکے دیکھا تو اک حشر ہے بپا
اصغر کا فرط غش سے عجب حال ہو گیا
آنکھون مین اشک گرم ہین اور سر و دست و پا
مہمان وہ غنچہ لب کوئی دم ہے جہان مین
کانٹے عطش سے پڑ گئے کل سے زبان مین
۲۷
فرمایئے کہ اب مین نہ جاؤن تو کیا کرون
حکم پدر عمل مین نہ لاؤن تو کیا کرون
مجبور ہون نہ اشک بہاؤن تو کیا کرون
حضرت کو حال دل نہ سُناؤن تو کیا کرون
غش آتے ہین عطش سے ہر اک تشنہ کام کو
اب زندگی ہے موت سے بدتر غلام کو
۲۸
عباس نے یہ قصد جو اپنا بیان کیا
اکبر کو بھی خموشی کا یارانہ پھر رہا
آنسو بہاکے آنکھون سے بولا وہ مہ لقا
اے عمو جان آپ یہ فرما رہے ہین کیا
مشکل ہے ضبط اب تو دل ناصبور سے
پہلے یہ جان نثار مرے گا حضور سے
۲۹
پھر میرے بعد آپ کو حاصل ہے اختیار
دیدینگے اذن روکینگے حضرت نہ زینہار
امید سعی آپ سے پرکھتا تھا جان نثار
یا یہ کہ آپ جائین سوے دشت کارزار
مشتاق ہم ہین گلشن جنت کی سیر کے
مانع حضور ہوتے ہین اس امر خیر کے
۳۰
کہنے لگے سنتے ہی عباس باوفا
ان خوش بیانیون پہ تمھاری چچا فدا
جو کچھ کہا درست کہا اور بجا کہا
پر یہ تو کہیے آپ سے نسبت کسی کو کیا
شہزادے آپ ہین شہ گردون مقام کے
مرنے کو آپ جائینگے ہوتے غلام کے
۳۱
بہر خدا نہ کیجئے اسطرح کے کلام
مر جائینگے تڑپ کے ابھی سید انام
ہم ہون جہان مین تم نہو غیرت کا ہے مقام
آقا کے کام آئے نہ وہ جو کہ ہو غلام
دم لینگے یا تولاشون سے دریا کو پاٹ کے
یا مر رہینگے آپ گلا اپنا کاٹ کے
۳۲
سنتے ہی یہ کلام نہ پھر ضبط ہو سکا
رونے لگے قلق سے شہنشاہ کربلا
فرمایا ہاے بھائی یہ کیا تمنے کہدیا
زخمی جگر پہ خنجر غم اور چل گیا
شانے کٹاکے بازو نہ توڑو حسینؑ کا
غربت مین تمتو ساتھ نہ چھوڑو حسینؑ کا
۳۳
اکبر کو جانے دیجیے قعر ہوا تمام
 کوثر پہ جائین کہ اب بہت ہین یہ تشنہ کام
ہے واقعی جو تمنے کہا اے فلک مقام
نسبت نہین ہے تمسے کچھ اکبر کو لاکلام
بیکار ہم ہین تم سا جو بازو نہ ہوئے گا
اصغر تو ہے جو اکبر ......... نہ ہوئے گا
۳۴
واللہ زندگی کی حلاوت تمھین سے ہے
اس طبع پُرملال کو فرحت تمھین سے ہے
طاقت کمر کو ہاتھون کو قوت تمھین سے ہے
آرام دل کو روح کو راحت تمھین سے ہے
بس روچکے بہت تمھین رویا نہ جائیگا
بازو کو اپنے ہاتھ سے کھویا نہ جائیگا
۳۵
تھی بھائیون مین یہان تو یہ تقریر جان روا
پردے کے پاس آکے جو فضہ نے دی صدا
وہان باتین ہو رہی ہین قیامت ہے یہان بپا
پانی بغیر مرتے ہین معصوم مہ لقا
صدمہ یہ پیاس کا ہے کہ آنسو بہاتی ہے
عباس نامدار سکینہ بلاتی ہے
۳۶
یہ سُنکے آئے خیمے مین حضرت بصد بُکا
تھے ساتھ ساتھ اکبر و عباس باوفا
لے لین بلائین دوڑ کے زینب نے اور کہا
یا رب یہ دونون بھائی سلامت رہین سدا
عباس اور سبط پیمبرؐ کی خبر ہو
صدقے مین شہ کے میرے بھی اکبر کی خبر ہو
۳۷
روکر حسین بولے بہن خیر اب کہان
دونون ہین عازم سفر گلشن جہان
ہم بھی جہان مین چند نفس کے ہین میہمان
اچھا تو ہے یہ لیکے بڑھین جب تلک نشان
بعد انکے رہ کے ٹھوکرین غربت مین کھائینگے
منزل پہ ہم بھی عصر تلک آہی جائینگے
۳۸
رونے لگے یہ کہکے شہنشاہ کربلا
عصمت سرا مین ایک قیامت ہوئی بپا
کرنے لگے فغان حرم سبط مصطفاؐ
کہتی ہوئی سکینہ بھی دوڑی چچا چا
نرغہ ہے فوج غم کا شہِ کائنات پر
کیا عمو جان جاتے ہو نہر فرات پر
۳۹
فرمایا ہان تو کہنے لگی وہ اسیرغم
تب جانے دونگی آنے کی جب کھائین قسم
فرمایا ہان جو موت نے مہلت دی کوئی دم
گھبراؤ نہ سکینہ پھر آئینگے جلد ہم
وہ بولی ہان تسلی مجھے دیتے جایئے
پانی ملے تو مشک مری لیتے جایئے
۴۰
فرمایا بیبی ہان بسر و چشم جلد لاؤ
صدقے تمھاری پیاس کے عمو نہ دل دکھاؤ
روؤ نہ بیبی آنکھو سے آنسو نہ اب بہاؤ
مشکیزہ جلد لاؤ نہ عرصہ بس اب لگاؤ
پایا علمِ فقط یہ عنایات شاہ تھی
سقائی کے تو عہدے کی خود ہمکو چاہ تھی
۴۱
یہ سنتے ہی سکینہ گئی جلد دوڑ کر
لے آئی سوکھی مشک وہ پیاس بچشم تر
بولی کہ لو چچا مرا مشکیزہ لو مگر
ایسا نہو کہ بیٹھ رہو جاکے نہر پر
گر دیر ہوئیگی تو مین آنسو بہاؤنگی
فضہ کو ساتھ لیکے وہان آپ آؤنگی
۴۲
عباس بولے اے مری شہزادی کیا کہا
تم اور نکلو گھر سے قیامت کی ہے یہ جا
فوراً اولٹ ہی جائیگا صحراے کربلا
شہزادی ہو جہان کی تمھارا تو ذکر کیا
گھر مین بغیر اذن نہ آئے ملک کبھی
نکلین نہین تمھاری کنیزین تلک کبھی
۴۳
یہ بات سنکے کہنے لگے شاہ نامدار
تمکو تعجب اسکا ہوا ہے نکو شعار
اک وقت مین یہ حشر بھی ہوتا ہے آشکار
جب تم بھی اور ہم بھی نہ ہوئینگے دل فگار
نکلینگی سر کھلے یہی سب اژدھام مین
اعدا انھین پھرائینگے بلواے عام مین
۴۴
کانپے یہ سُنکے صدمے سے عباس نوجوان
پیاسی کی مشک باندھی علم میں بصد فغان
اوس دم پکاری زوجۂ سقاے بیکسان
باتون مین انکی آگئین تم اے سکینہ جان
دنیا سے جو گئے وہ نہین پھر کے آتے ہین
پانی کے یہ بہانے سے کوثر پہ جاتے ہیں
۴۵
پھر روکے بولی اے مرے والی ادھر تو آؤ
بچے یہ رو رہے ہین گلے سے انھین لگاؤ
مین ہاتھ جوڑتی ہون کہ مرنے کو تم نہ جاؤ
صدقہ حسین کا مری غربت پر رحم کھاؤ
صاحب یہی خوشی ہے کہ مین ننگے سر پھرون
بچون کو ساتھ ساتھ لیئے دربدر پھرون
۴۶
رونے لگی یہ کہکے جو وہ غم کی مبتلا
عصمت سراے شاہ مین کہرام پڑ گیا
رانڈون کے پیٹن سے قیامت ہوئی بپا
اک شور تھا کہ ہاے علمدار باوفا
سامان ہے یہ شہہ کے رولانے کے واسطے
سفا چلا ہے خون مین نہانے کے واسطے
۴۷
غل تھا کہ ابن حیدر کرار الوداع
کہتی تھی بانو شہ کے علمدار الوداع
ہم بیکسون کے مونس و غمخوار الوداع
زینب پکارین جعفر طیار الوداع
یہ شان یہ شکوہ دکھانا نصیب ہو
دریا سے پانی لیکے پھر آنا نصیب ہو
۴۸
رانڈین لو پیٹتی ہوئی سر رہگئین ادھر
عباس اودھر بڑھے طرف در بچشم تر
تھے آگے آگے پکڑے کمر شاہ بحر و بر
اوپر پیچھے پیچھے چُپ علی اکبر جُھکائے سر
ماتم ہوا یہ شیر خدا کے نشان کا
جس طرح نکلے گھر سے جنازہ جوان کا
۴۹
رخصت ہوے حرم سے جو عباس نوجوان
نکلے محل سرا سے بصد جاہ و عزو شان
دیکھا سبحا کھڑا ہے سمند سبک عنان
شہ نے کہا سوار ہو خالق نگاہبان
تصویر ہو رسول خدا کے وزیر کی
پشت و پناہ تم پہ جناب امیرؑ کی
۵۰
تسلیم کی دلیر نے جھک کر بانکسار
ہٹ کر ادب سے پشت فرس پہ ہوے سوار
اقبال بولا بڑھ کے نقیبانہ ایک بار
افزون ہو اوج موج بڑھے عمر و اقتدار
چھیڑا جری نے تو سن صرصر شتاب کو
بڑھ کر ادب سے فتح نے تھانبا رکاب کو
۵۱
شان و شکوہ و حشمت و اقبال و کرو فر
قہر و عتاب و طنطنۂ و صولت و ہنر
رعب و نہیب و دبدبۂ و نصرت و ظفر
حاضر تھے سب جلو مین برابر ادھر اودھر
گلگون بھی تھا بنا ہوا صورت عروس کی
دیکھی کوئی نہ ایسی سواری جلوس کی
۵۲
ہان اے کمیت خامہ دکھا آج شوخیان
اے شہسوار طبع اوٹھائے ہوے عنان
تو بھی جلو مین ساتھ سواری کے ہو روان
عرصہ ہے تنگ اور یہ ہے وقت امتحان
چل جلد دیکھ باد بہاری نکل گئی
قاصر رہا تو اور سواری نکل گئی
۵۳
ناگاہ دی یہ فوج کو جاسوس نے خبر
لو اب ہوا محل سے برآمد وہ شیر نر
بس شیر تو بخیر ہے اب اے سپاہ شر
گر خیر چاہتے ہو کرو شر سے اب حذر
ہشیار ہوکہ باد بہاری قریب ہے
دریا سے باخبر کہ سواری قریب ہے
۵۴
اتنے مین بڑھ کے پیک دوم نے یہ دی صدا
اے فتنہ بختو جاگ اوٹھو سو رہے ہو کیا
غفلت کا یہ محل نہین بیدار ہو ذرا
آنکھین ملو حواس مین آؤ کرو وغا
ٹاپون سے باد پا کے زمین تھرتھراتی ہے
دیکھو اودھر وہ اوڑتی ہوئی گرد آتی ہے
۵۵
تھا مخبر دوم کا ابھی سب سے یہ بیان
جو شاطر سوم نے صدا دی یہ ناگہان
ابتک ہو بیخبر کہ قریب آگیا جوان
بگڑے ہوے ہین اُسکے وہ تیور کہ الامان
جب آپڑا تو خون کے دریا بہائے گا
سیدھا جھپٹ کے شیر ترائی میں جائے گا
۵۶
جب شاطرون نے دی مواتر یہی خبر
اور یک بیک علم کی چمک آگئی نظر
لشکر اولٹ پُلٹ ہوا تھرائے ہل شبر
قبضے سے قبضہ اور سپر سے لڑی سپر
کانپین سنانین نیزون کے پھل تھرتھر گئے
ہلچل یہ تھی کہ حضرت عباس آگئے
۵۷
بڑھ کر جری نے کھول دیا شقۂ علم
آنے لگی شمیم گلِ گلشن ارم
اللہ رے اوج رایت سلطان و بچشم
ایسا وبا کہ ہو گیا طوبا کا سر بھی خم
چمکا جو نور ادھر علم برقتاب کا
چوتھے فلک پہ پھر گیا روح آفتاب کا
۵۸
کہتا تھا پنجۂ علم شاہ مشرقین
بیعت امام عصر کی ہے سب پہ فرض عین
زہراؐ و مصطفےؐ علی و حسن حسینؑ
زینب ہین ششجہت کے دو عالم کی زیب و زین
حقا کہ بادشاہ زمین زمن ہین یہ
مالک ہین آٹھ خلد کے وہ پنجتن ہین یہ
۵۹
ناگاہ بڑھ کے چند سواران خیرہ سر
بولے کہان کا قصد ہے اے مرد نامور
تنہا تو ہو مگر چلے آتے ہو بے خطر
دیکھو یہ فوج ہے کہ سمندر ہے موج پر
آمادہ شر پہ یہان کے صغیر و کبیر ہین
قبضون مین ہین کمانین کمانون مین تیر ہین
۶۰
دریا تلک ہزارون زرہ پوش ہین جوان
مرحب ہے اپنے وقت کا ایک ایک پہلوان
ہین گرز سیکڑون تو ہزارون ہین برچھیان
تلوارون کی چمک ہے کہ برق شرر فشان
انسے کسی کو طاقت جنگ و جدل نہین
یہ آہنین حصار ہین فوجون کے دل میں
۶۱
ساحل تلک گذر ہو عبث ہے تمھارا دھیان
تدبیر لاکھ کیجئے رستہ مگر کہان
بیٹھی ہین گھاٹ گھاٹ سوارون کی چوکیان
کرتے ہو مفت اپنی جوانی کو رائگان
دیکھو گے سوے نہر تو خون مین نہاؤگے
مشک سکینہ نہر سے بھرنے نہ پاؤگے
۶۲
اِسوقت ہے یہ حکم بن سعد برملا
ہان سد راہ مورچے ہو جائین جابجا
ساحؒ تک آنے پائے نہ سقا حسینؑ کا
گونجا ادھر یہ سنتے ہی فرغام کبریا
روباہ بھبکیان ہین یہ بیہودہ بکتے ہو
شیر خدا کے شیر کو تم روک سکتے ہو
۶۳
کعبہ بھی ہے گواہ کہ توڑے علی نے دَیر
فرزند اُسکے ہم بھی ہین سمجھو نہ کوئی غیر
بیرالعلم مین کود کے ہمنے تو کی ہے سپر
ہم وہ بشر ہین شر سے ڈرین اہلِ شر کی خیر
ہاتھون مین زور فاتح خیبر کا رکھتے ہین
یہ نہر کیا ہے قصد تو کوثر کا رکھتے ہین
۶۴
لشکر اولٹ دیئے ہین جب اولٹی ہے آستین
لاشون سے ہمنے پائی ہے خندق کی سرزمین
تیر و کمان بہت ہون تو ہو خوف کچھ نہین
تیر افگنی سے اپنی تو ارجن ہے سہمگین
رخ ناوک افگنون کے تو ہمنے پھرائے ہین
تیرون کو کاٹ کاٹ کر تودے لگائے ہین
۶۵
سربر کبھی نہ ہمسے ہوئی فوج جو لڑی
زد پر ہماری آئے زرہ پوش جس گھڑی
وہ تیغ کی لگائی ہین چوٹیں کڑی کڑی
کردی ہے تار تار زرہ کی کڑی کڑی
تنہا نہ سمجھو روح علی اپن ساتھ ہے
مرحب ہو تم تو دست خدا کا یہ ہاتھ ہے
۶۶
تیغون کی بجلیون سے ڈراتے ہو کیا بھلا
موڑا نہین ہے مُنھ کبھی ہمنے دم دغا
گر بت پرست گُرز لیئے ہین تو خوف کیا
ہم وہ ہین جسنے خانۂ کعبہ کو دی صفا
نام صنم مٹا دیا دین کا چلن ہوا
بارہ برس کے سن مین لقب بُت شکن ہوا
۶۷
یہ روک ٹوک کرتا ہے گر سعد کا پسر
مل جائیگا تو کاٹون گا پہلے اسی کا سر
دریا کے پاسبانون کو کردونگا خون مین تر
دیکھوگے ایک حملہ مین دم لونگا گھاٹ پر
کیا خوب شیر ہوکے ترائی کو چھوڑ دین
یہ کیا صفین ہین سدّ سکندر کو توڑ دین
۶۸
حق نے اسی گھرانے پہ کی ختم صفدری
پہونچا ہے ہاتھون ہاتھ ہمین زور حیدری
کیا کوئی سر اوٹھا کے کرے ہمسے ہمسری
آگے ہمارے خم ہے سر چرخ چنبری
جوہر دکھائین گر ابھی تیغ خوش آب کے
پُرزے اُڑائین ہم ورق آفتاب کے
۶۹
مشہور ہے حُنین مین کیسی ہوئی جدال
جنگ اُحد مین خون سے زمین ہو گئی تھی لال
روشن ہے جنگ بدر کا بھی شامیون پہ حال
کیا چمکی ذوالفقار علی صورت ہلال
وہان کے چراغ کفر کو دم بھر مین گُل کیا
خیبر کا در اوکھاڑ کے خندق کا پُل کیا
۷۰
جھیلے ہمیشہ معرکے سر کین لڑائیان
کیا کیا دکھائین ہاتھون کی اپنی صفائیان
اور نہروان مین پاٹ دین لاشون سے کھائیان
کی ہین کہان کہان نہین زور آزمائیان
ہم لوگ عبد خاص ہین رب جلیل کے
تلوار سے اوڑا دیے پر جبرئیل کے
۷۱
نیزون سے ہمکو روک لو تم سب یہ کیا مجال
رُکتے ہین شیر بھی کہین گر آگیا جلال
جب کھینچ لی نیام سے شمشیر بے مثال
تیغین ہوئین جو کُند تو ڈھالین ہوئین نڈھال
ایسے نہین ہین ہم جو رُکین روک ٹوک پر
گردون گرے تو روک لین نیزے کی نوک پر
۷۲
بالا ہے سب سے اپنے بزرگوں کا مرتبا
ہے جنکے معجزون سے عیان قدرت خدا
اعجاز ذرّے ذرّے پہ روشن یہ ہوگیا
انگشت پاک سے بھی کیا کام تیغ کا
حاصل تھا یہ کمال رسالت مآب کو
دو ٹکڑے دیا سپر ماہتاب کو
۷۹
بچون کی آپ کے ابھی عمرین ہین کیا بھلا
اسوقتمین تو داغ یتیمی نہ دے خدا
پردیس مین جو رانڈ ہو مان قہر کی ہے جا
دم مارین کیا جو رسّی سے باندھے کوئی گلا
جب ہو ہجوم غم تو خوشی دل سے فوت ہے
سر پر نہوئے باپ تو بچون کی موت ہے
۸۰
دانستہ تمتو پیاسون کی خاطر گنواؤ جان
کچھ بھی کرین نہ قدر تمھاری شہہ زمن
سقّا بنایا تمسے جوان کو خدا کی شان
آؤ ادھر کہ شام کا حاکم ہے قدردان
کیا فخر ہے ہوے جو علمدار فوج کے
آؤ ابھی ادھر تو ہو سالار فوج کے
۸۱
ایذائین وہان ہین پیاس کی فاقون کی سختیان
آرام و راحت و طرب و عیش ہے یہان
دو دن کی بھوک پیاس سے وہان سب ہین نیم جان
ہین اسطرف چنے ہوے نعمت کے خوان پہ خوان
آہ و بکا سے اونکو شب و روز کام ہے
یہان صبح ہے خوشی کی تو راحت کی شام ہے
۸۲
کچھ فقر کے سوا نہین رکھتے شہ زمان
مال و زر و گہر کی نہین انتہا یہان
دوتین مرنے والے ہین وہان لاکھ یان جوان
وان شور العطش کا ہے دریا ہے یان روان
وان لشکر قلیل کی بھی اب صفائی ہے
اقبال سے یزید کے یان اک خدائی ہے
۸۳
یہ سنکے کانپنے لگے عباس نوجوان
فرمایا سامنے سے سرک لیکے اپنی جان
کیا خوب مُنھ پہ شیرون کے روباہ بھبکیان
ہے شرط بڑھ کے کھینچ لون گُدی سے یہ زبان
تیغ دو دم سے کر دون سروتن جدا ابھی
گستاخیون کا تجکو چکھا دون مزا ابھی
۸۴
بیعت کا نام لاتا ہے او لطفۂ حرام
بس بس نکرنا اب کبھی بیہودہ یہ کلام
تو کیا ہے اور کیا ہے ترا وہ امیر شام
قدرت خدا کی بیعت فاسق کرے امام
کسکے قدم سے خلق کی یہ زینب و زین ہے
باقی تو پنجتن مین بس اب اک حسین ہے
۸۵
یہ نہر کیا ہے جسپہ کہ ہے زرعم اس قدر
حق نے کیا ھسین کو مختار خشک و تر
جائینگے ایک حملے میں نہر فرات پر
بھر لینگے مشک پر نہ کرینگے لبون کو تر
پانی کو پی کے آبرو اپنی گنوائین گے
اب اپنی پیاس ہم لب کوثر بجھائینگے
۸۶
مرنے سے کیا تو ہم کو ڈراتا ہے بار بار
مرتے بھی ہین شہید کہین او زبون شعار
تا حشر نام رہتا ہے دنیا مین برقرار
اور وہ علی الخصوص جو ہو شاہ پر نثار
اس مرگ کا تو زندۂ جاوید نام ہے
جنت میں ہر سایۂ طوہا مقام ہے
۸۷
شیطان تو اپنے وقت کا ہے او عدوئے دین
بہکانے سے بھلا ترے بہکین وہ ہم نہین
جسکا کہ دستیر ہو سردار مومنین
اوسکا قدم ڈگا ہے رہ راست سے کہین
کافی بہشت کے ہین چمن سپر کے لئیے
کعبہ سے انحراف کرین دیر کے لیے
۸۸
گمراہ ہوئے رہبر ایمان کو چھوڑ کر
ہو مورکا مطبع سلیمان کو چھوڑ کر 
جنگل کرے پسند گلستان کو چھوڑ کر
ایمان کی ہے سند بھلا وان کو چھوڑ کر
نور خدا کو ترک کرے نار کے لیے
بلبل کنارہ گل سے کرے خار کے لیے
۸۹
ذرے کی کیا چمک شہ خاور کے سامنے
خوار آنکھ مین ہے خار گل تر کے سامنے
قطرے کی قدر کچھ نہین گوہر کے سامنے
کیا آبرو فرات کی کوثر کے سامنے
نفرت جہان کے لعل و گہر کی طرف سے ہے
جان اپنی یان لڑی ہوئی در نجف سے ہے
۹۰
نفرین ہے تجھپہ اور ترے حاکم یزید پر
دنیا کے مال و جاہ پہ بھولا ہے بیخبر
ہے چار دن کا دولت و زر اور یہ کر و فر
دو گز کفن تو مِلک ہے کنج لی ہے گھر
اعمال کے سوا نہین کچھ مال ساتھ ہے
قارون کا بھی زمین کے تلے خالی ہاتھ ہے
۹۱
حضرت کا ساتھ چھوڑ دون تونے کہا یہ کیا
ممکن ہے آفتاب کو چھوڑے کبھی ضیا
دشوار ہے کہ شمع سے پروانہ ہو جدا
سائے کی طرح ساتھ ہے شہ کے یہ باوفا
حبل المتین سے رشتۂ الفت کو توڑ دون
دانستہ مین حسین سے آقا کو چھوڑ دون
۹۲
تھوڑا تو دل مین سمجھا ہے یہ عہدۂ علم
مجکو یہ اوج موج ہو اللہ رے کرم
دریا وہ ہو گیا کہ جو قطرے سے بھی تھا کم
اک مور کو بنایا سلیمان ذی حشم
ذرہ جو ہو وہ پاے شرف آفتاب کا
یہ خاکسار اور علم بو تراب کا
۹۳
تجکو کمال فوج کی کثرت پہ ہے غرور
کیا ہمکو کم سمجھتا ہے کتنا ہے بے شعور
صف بستہ ہین ملائک شپیر کے حضور
آنے نہ دین قریب جو دین حکم دور دور
پیر وہین اوسکے دست خدا کا جو ہاتھ ہے
ہمتو ہین اوسکے ساتھ خدا جسکے ساتھ ہے
۹۴
احمدؐ کی آل پاک ہے آفت مین مبتلا
شہزادیون کو اب ہے یتیمی کا سامنا
میرے جو طفل ہونگے یتیم اونکا ذکر کیا
وہ آپ فخر جان کے بند ہوائینگے گلا
بچے بھی باوفا کے وفادار ہوتے ہین
مشکل کشاے خلق کے وہ بھی تو پوتے ہین
۹۵
ہے خوش نصیب جسکا کہ شوہر ہو باوفا
ہو جاے اپے آقا پہ اسوقت مین فدا
رانڈ اوسکا ہونا اوسکے لیے فخر کی ہے جا
کچھ فکر کا مقام نہین سر پہ ہے خدا
مُنھ اشک غم سے جس گھڑی سب مل کے دھوئینگی
شہزادیون کے ساتھ کنیزن بھی روئینگی
۹۶
فرط کے یہ دلیر نے نعرہ کیا کہ ہان
بو آتے ہین فرات پہ روکین نگاہبان
لیتے ہی باگ اوڑنے لگا اسپ خوش عنان
ہوش اوڑ گئے ہرن کے دکھائین وہ شوخیان
دُلدُل کے بعد یہ بھی وحید زمانہ ہے
اسکو تو ابر دون کی شکن تازیانہ ہے
۹۷
تھم کر جما کہین تو طرارہ کہین بھرا
پیک صبا کا ساتھ مین ہوتا تھا دم خفا
بھڑکے فرس تو فوج کا ٹوٹا ہر اک برا
چلاتے تھے سوار چلو دیکھتے ہو کیا
دریا بہینگے خون کے اس کارزار مین
گھوڑے بھگاؤ آتا ہے ضیغم کچھار مین
۹۸
بس یک بیک جلال مین آیا وہ شیر نر
تیوری بدل کے تیغ کے قبضے پہ کی نظر
رکھ کر علم کو دوش پہ ہتواس لی سپر
کاٹھی مین بیقرار ہوئی تیغ شعلہ ور
ہمدم جو ذوالفقار کی تھی بس نکل پڑی
ابر سیہ سے برق تڑپ کر نکل پڑی
۹۹
باہر ہوئی نیام سے یون تیغ شعلہ زا
جسرح نکلے غار سے مُنھ ک ھولے اژدہا
یا شمع نور ہوگئی فانوس سے جدا
باہر ہوئی حجاب سے با حور مہ لقا
ناز و ادا کے ساتھ جو نکلی غلاف سے
غل تھا کہ لو پری نکل آئی ہے قاف سے
۱۰۰
ناگاہ بُوق و سنج ودُف و نے بجے اودھر
ٹاپون سے راہوارون کے تھرائے دشت و در
ڈھالین اوٹھا اوٹھا کے بڑھی یون سپاہ شر
آتی ہے جسطرح سے گھٹا جھوم جھوم کر
یہ گرد اوڑی کہ رنگ فلک کا بدل گیا
دل رعد کا صداے دُہُل سے دہل گیا
۱۰۱
بیٹھے سنبھل کے اسپ پہ عباس نامور
ترچھا علم کو رکھ یا کاندھے پہ جھوم کر
بس آستین اولٹ کے بڑھے مثل شیر نر
پھر یک بیک چمک کے اوٹھی تیغ شعلہ ور
بجلی گری تڑپ کے جو اک اک لعین پر
مِنھ کی طرح برسنے لگے سر زمین پر
۱۰۲
اوس تیغ شعلہ خو کی لڑائی غضب کی تھی
آفت کا بانپکن کج ادائی غضب کی تھی
تھی قہر کی رُکھائی صفائی غضب کی تھی
شوخی بلا کی چشم نمائی غضب کی تھی
جو چڑھ گیا نظر پہ رخ اوسکا اوتر گیا
جسکے گلے سے دوڑ کے لپٹی وہ مر گیا
۱۰۳
وہ شوخ سر کسی کو اوٹھانے نہ دیتی تھی
سرکش کو صف سے پاؤن بڑھانے نہ دیتی تھی
جاتے تھے جو عدم کو پھر آنے نہ دیتی تھی
جو زد پہ آگئے اونھین جانے نہ دیتی تھی
کیا خوب بندوبست تھے شمشیر تیز کے
چارون طرف سے بند تھے رستے گریز کے
۱۰۴
اوس شوخ کی وہ چال جو محشر کرے بپا
وہ شوخیان وہ ناز وہ انداز وہ ادا
وہ بانکپن وہ تیز زبانی وہ سر جھُکا
معشوق سرخ پوش بنی خون جب بہا
طرفہ ادا نئی تھی لگاوٹ ترائی مین
سر لے گئی تنون سے فقط رونمائی مین
۱۰۵
آندھی کی طرح فوج مین آئی نکل گئی
دکھلاکے صاف مُنھ کی صفائی نکل گئی
چمکی گری لہو مین نہائی نکل گئی
بجلی کیطرح آگ لگائی نکل گئی
جل جل گئے لعینون کے رشتے حیات کے
ٹھنڈے کئے اجل نے مؤکل فرات کے
۱۰۶
آئی جدھر کو دھوم مچاتی چلی گئی
راہ عدم عدو کو دکھاتی چلی گئی
اولٹے پرے صفون کو بچھاتی چلی گئی
اعدا  کے سر تنون سے گراتی چلی گئی
تن سر سے کہہ رہے تھے نہ تم بے محل چلو
سر پانون پڑ رہے تھے کہ جلدی نکل  چلو
۱۰۷
سن سن چلی جو تیغ سرون پر ادھر اودھر
سو سو گرے زمین پہ ستمگر ادھر اودھر
کرتی تھی جب شمار تن و سر ادھر اودھر
پاتی تھی کچھ نہ فرق برابر ادھر اودھر
پھرتی تھی موت بند تھا کوچہ حیات کا
تھا بیچ مین کھلا ہوا رستہ فرات کا
۱۰۸
قبضے تھے بے پناہ تو تیغون کا دم خفا
پتھرا گئی تھین ڈھالون کی آنکھین دم
تھا بار دوش برچھیون کا پھل سنبھالنا
سُو فارون کا بھی خوف سے مُنھ رہ گیا کھُلا
دہشت سے سر جھُکائے کمانین بھی ساری تھین
ڈھالین جو تھین نڈھال تو تلوارین عاری تھین
۱۰۹
فق ہوگئے تھے شکل سحر شامیون کے رنگ
ترکی سوار گھوڑون پہ تھے زندگی سے تنگ
بگڑا ہوا تھا زنگیون کے مورچون کا ڈھنگ
آئینہ حسام سے اہل حلب تھے دنگ
چوٹین کڑی پڑی تھین جو اُس شعلہ یار کی
زر ہین تھین تار تار گروہ تتار کی
۱۱۰
میدان میں فوج فوج مین جرار کم رہے
نہ تن پہ ہاتھ ہاتھ مین نہ وہ علم رہے
نیزون مین راستی نہ کمانون مین خم رہے
قبضون مین تیغین اور نہ تیغون مین دم رہے
قابو مین دل تو دل مین نہ کچھ آرزو رہی
ڈھالون مین پھول اور نہ پھولون میں بُو رہی
۱۱۱
پہونچی کلائی تک تو سپر سے نکل گئی
بالائے خود پڑتے ہی سر سے نکل گئی
سینے مین دم لیا تو جگر سے نکل گئی
بڑھ کر جگر سے صاف کمر سے نکل گئی
دو کرچکی کمر تو گھوڑے کے زین پہ تھی
اوتری جو زین سے سر گاوِ زمین پہ تھی
۱۱۲
پلٹی زمین سے جب تو سوے آسمان چلی
پھر گر پڑی سوارون پہ پھر خون فشان چلی
پھر اوٹھی پھر زمین پہ گراکر نشان چلی
یہ چمکی وہ گری ادھر آئی وہان چلی
بجلی کا تھا خواص نہ اک جا ٹھہرتی تھی
وہ شوخ آسمان و زمین ایک کرتی تھی
۱۱۳
ہشیار تھے پھیکتی کے فن مین جو پہلوان
بڑھنے نہ اونکو دیتی تھی وہ تیغ جان ستان
چالاکیان وہ اوسمین قیامت کہ الامان
آفت کی ہتکٹی تھی نہ چھوڑین کلائیان
خالی نہ چوٹ جاتی تھی جو تھی منجی ہوئی
پھرتی تھی ساتھ موت بھی زد سے بچی ہوئی
۱۱۴
ہر ہاتھ مین اوڑاتی تھی سر تن سے بار بار
طاقت نہ تھی جورو کے کوئی شہسوار وار
بھاگڑ غضب کی اور غضب کی تھی گیر و دار
اک اک عدو کے دوتھے تو دو دو کے چار چار
چوٹین جو تھین منجی وہ اجل کو پسند تھین
ہر سو بزن بکش کی صدائین بلند تھین
۱۱۵
آگے بڑھے جو غیظ مین عباس نوجوان
ہلچل ہوئی نشان سے اولجھ کر گرے نشان
نیزے قلم ہوے تو سنان سے لڑی سنان
دس تھے ادھر سسکتے اودھر بیس نیم جان
مارا اسے اوسے کیا زخمی لڑائی مین
پہونچا شکار کھیلتا ضیغم ترائی مین
۱۱۶
اللہ ری ہیبت اسد شیر کردگار
ٹوٹے تمام مورچے بھاگے شم شعار
گھوڑون سے کانپ کانپ کے گر گر پڑے سوار
وہ شور بھاگ بھاگ کا لشکر کا۔۔۔۔۔۔۔۔۔۔۔
ہاتھون سے نیزے پھکدیئے نیزہ دارون نے
دریا مین گھوڑے ڈال دیے شہسوارون نے
۱۱۷
بھاگے مثال غول بیابان جو تابکار
ناگاہ اک طرف سے اوٹھا دشت مین غبار
دیکھا اوڑائے گھوڑون کو آتے ہین دو سوار
آئے قریب جب تو یہ بولے وہ بدشعار
کیون مضطرب ہو کس لیے بھاگے جاتے ہو
کیون بدحواس ہوگئے کیون منھ کی کھاتے ہو
۱۱۸
سب بولے بھاگنے کا سبب کیا کرین بیان
عباس نام تمنے سنا ہوگا بیگمان
اوسنے بھگا دیا ہے یہ سب لشکر گران
وہ ہاتھ اوسکا اور وہ تلوار الامان
خواہان ہے آج جنگ مین وہ اپنے نام کا
کیا ہے بعید تخت اولٹ دے جو شام کا
۱۱۹
کہنے لگے غرور سے دونون وہ بدزبان
ہمکو بھی دیکھنا ہے کہ کیسا ہے وہ جوان
یہ کہکے گھوڑے تیز کئے چھیڑ کر عنان
مُنھ مین اجل کے آپ چلے دونو پہلوان
تھے منتظر شکار کے آنے کے دیر سے
گھوڑا بڑھا کے تھم گئے عباس شیر سے
۱۲۰
چمکا کے گھوڑے آگئے ناگاہ وہ شقی
دعوا کیا کہ ہم م ین ہے زور تہمتنی
تم کیا ہو ہمسے لڑ نہین سکتا کوئی جری
ہم وہ ہین بھاگتے نہین آئین اگر علی
نامرد ہین جو بھاگے ہین یدان کو چھوڑ کے
ہم وہ ہین رکھ دین شیر کا پنجہ مڑوڑ کے
۱۲۱
یہ سُنکے مُسکرائے علمدار صف شکن
چمکا کے تیغ تیز یہ اونسے کیا سخن
لو تیغ میان سے جو بروے تم ہو تیغزن
دعوا کرین دغا کا یہ اپنا نہین چلن
غرّہ لڑائی کا ہے جنھین وہ ذلیل ہین
چلتی ہین سر جھُکا کے جو تیغین اصیل ہین
۱۲۲
یہ سُنکے آگ ہوگئے دونون وہ اہل شیر
شعلون کی طرح لپکے وہ ناری اوٹھائے سر
عباس بھی یہان سے بڑھے مثل شیر نر
ہتواس کر سپر کو سروہی کو کھینچ کر
نعرہ کیا جو فاتح خیبر کی شان سے
تکنے لگے تمام ملک آسمان سے
۱۲۳
ناگاہ ایک پل نے جھپٹ کر بکرّ وفر
اک وار گرز کا کیا غازی پہ دوڑ کر
خالی دیا وہ ہاتھ جری نے بچا کے سر
اوجھڑ سپر کی دی کہ گرا گرز خاک پر
سنبھلا نہ بار گرز بھی اوس بدصفات سے
ناقوس تھا کہ چھوٹ پڑا بت کے ہات سے
۱۲۴
نیزے کو پھر سنبھال کئے آیا وہ خود تابسند
غازی بھی اس طرف سے بڑھا چھیڑ کر سمند
نیزہ بڑھا ذرا تو چلی تیغ سر بلند
ہاتھ اوسکا کٹ کے کھل گیا نیزے کا بند بند
تلوار بولی موذیون کے بِل نکالے ہین
ایسے تو نیزے مین نے بہت دیکھے بھالے ہین
۱۲۵
عباس نامدار نے پھر ہنسکے یہ کہا
کیون ہانپتا ہے سگ کیطرح ہوش مین تو آ
اس فن مین تھا شقی تجھے دعوا بہت بڑا
نیزے سمیت ہاتھ ندارد یہ کیا ہوا
حملے کے وقت فاتح خیبر کا نام لون
دو اونگلیون سے چاہون تو نیزے کا کام لون
۱۲۶
ہمسے مقابلہ کی کسی کو نہین مجال
دیکھا ہمارا زور بھی کچھ او زبون خصال
واقف ہین سب کہ فاتح خیبر کے ہم ہین لال
ہشیار ہو سنبھل کہ اب آیا ہمین جلال
کچھ اور حوصلہ ہو جو دل مین نکال لے
لے اب ہمارے نیزے کو بھی دیکھ بھال لے
۱۲۷
سنبھلا یہ سُنکے زین فرس پر وہ نابکار
دستِ یمین مین لے لی سپر ہو کے استوار
جھپٹا اودھر دلیر کیا بڑھ کے ایک وار
توڑا جگر کو سینۂ بزدل کیا فگار
کچھ بھی نظر نہ کی تن سرکش کے جھوک پر
دیکر تکان اوٹھا لیا نیزے کی نوک پر
۱۲۸
تڑپا بسانِ ماہئی مضطر وہ بے حیا
غل تھا کہ دیکھو طرفہ تماشہ یہ کیا ہوا
چلائی موت کیا ہی بغاوت کا پھل ملا
انصاف بول اوٹھا کہ مناسب تھی یہ سزا
چلایا عدل صدقے مین اس نامدار پر
واللہ خوب کھینچا ہے سرکش کو وار پر
۱۲۹
ناگاہ دوسرا بھی بڑھا بل بکرو فر
للکارا شیر نے کدھر آتا ہے بے ہنر
ساتھی تو تیرا ہوچکا فی النار والسقر
گھبراتا کیون ہے تیرا بھی نزدیک ہے سفر
شمشیر برقتاب کے مُنھ پر جب آئیگا
تو بھی اوسی طرح سے جہنم مین جائیگا
۱۳۰
کہنے لگا بگڑ کے وہ مغرور و بے حیا
تنہا لڑا ہون گھر کے ہزارون مین بارہا
تیر افگنی کے فن مین نہین مجھ سا دوسرا
اُستاد روزگار ہون شہرا ہے جابجا
سہراب کو بھی ٹھاٹھ بدلنا محال ہے
چوٹون سے میری بچکے نکلنا محال ہے
۱۳۱
فرمایا خیر ہم بھی تو دیکھین ترے ہنر
یہ سنتے ہی خطا پہ ہوا لیس بد یسر
چلّے مین تیر رکھ کے جھُکا تھا وہ خیرہ سر
ناگہ لی یہان سے بھی شمشیر شعلہ ور
سرکش کمان کیطرح سے خم ہوکے رہ گیا
کیسا نشانہ تیر قلم ہوکے رہ گیا
۱۳۲
چلائے بڑھ کے حضرت عباس نامدار
تیرافگتی کے فن مین بہت تھا تو ہوشیار
اک تیر بھی نہ تجھ سے چلا او خطا شعار
لے دیکھ لے ہمارے بھی ناوک کو نابکار
کڑکی کمان تو سہم کے بد کیش ڈر گیا
چلا ادھر چڑھا کہ اودھر مُنھ اوتر گیا
۱۳۳
چلّے سے چھوٹ کر جو چلا تیر تیز پر
گوشہ نہین امان کا شقی اب چھپے کدھر
رُخ بھر کر شتابی سے لی ہاتھ مین سر
تھا تیر مین وہ توڑ کہ جس سے نہ تھا مضر
گذرا نہ ایک پل کہ سپر سے گذر گیا
بنکر نگاہ دیدۂ دشمن مین بھر گیا
۱۳۴
آیا تھا نور عین علی سے لئے دغا
کھو بیٹھا آنکھ دیدۂ و دانستہ بے حیا
پیکان تیر چشم مین سرما اجل کا تھا
گو دور تھا پہ قعر جہنم نظر پڑا
پتلی کو بھی نہ چشم کے پردے مین کل پڑی
پیکان سے آنکھ لگتے ہی باہر نکل پڑی
۱۳۵
اک ہاتھ رکھ کے آنکھ پہ آگے بڑھا لعین
اور دوسرے مین تیغ پہ خفت سے شر مگین
تیوری چڑھا کے بولے یہ عباس مہ جبین
شیرون سے چار آنکھ تو کر او عدوے دین
ساتھی کا رنج و غم جو تجھے خون رولاتا ہے
گھبرا نہ پاس اوسکے کوئی دم مین جاتا ہے
۱۳۶
یہ سُنکے اور طیش مین آیا وہ نابکار
جھپٹا جری پہ تول کے شمشیر شعلہ بار
بیٹھے سنبھل کے اسپ پہ عباس نامدار
کرنے لگا منجی ہوئی چوٹیں وہ بار بار
آتی تھی آنچ تک بھی نہ حیدر کے لال پر
بچ بچ کے زد سے روکتے جاتے تھے ڈھال پر
۱۳۷
خالی گئے جو وار تو دل مین شقی پسا
سگ کی طرح سے کھول کے مُنھ ہانپنے لگا
للکارا شیر نے کہ خبردار ہو ذرا
یہ کہتے ہی چمک کے گری تیغ برق زا
نازل ہوا عتاب خدا اوس لعین پر
دوچار ہاتھ اوڑکے گرا سر زمین پر
۱۳۸
پہلو مین آکے فاتح خیبر نے دی صدا
اے میرے شیر کیون نہ ہو شاباش مرحبا
پہلوے چپ سے آئی یہ آواز مجتباؑ
بھائی تمھارے زور کے اور ضرب کے فدا
دست خدا کا ہاتھ زبردست کیون نہو
مغرور نے اوٹھایا تھا سر پست کیون نہو
۱۳۹
خیمے کی سمت مُڑکے نظر کی جو ناگہان
دیکھا کھڑے ہین سامنے اکبر بعز وشان
عباس نے اشارے سے پوچھا کہ میری جان
کیون تمنے بھی یہ معرکہ دیکھا کہا کہ ہان
سب معرکہ یہ دیکھ رہا ہے غلام بھی
تعریف کر رہے ہین امامِ انام بھی
۱۴۰
مژدہ یہ ہمشبیہ پیمبر سے جب سُنا
فرط خوشی سے سُرخ ہوا رخ حضور کا
فرمایا زور کیا مرا اور کیا مری دغا
تائید تھی خدا کی اور اقبال آپ کا
اس فوج پر جو آج ہوئی ہے ظفر مری
اقبال ذوالفقار دعا ہے سپر مری
۱۴۱
آقا سے جاکے میری طرف سے بانکسار
کردیجیئے یہ عرض کہ یا شاہ نامدار
اتنی دعا کا اور ہے خادم امیدوار
مہلت اجل سے تھوڑی بھی گر پائے خاکسار
پہونچا دے مشک آب فقط خیمہ گاہ مین
ساتھ آبرو کے پھر ہو فدا اوسکی راہ مین
۱۴۲
یہ کہکے رُخ کیا طرفِ نہر ایک بار
چمکی مثال برق جو شمشیر آبدار
باقی جو کچھ سوار تھے وہ بھی ہوے فرار
جا پہونچا شیر نہر مین چمکا کے راہوار
دیکھا جو جلوۂ خلف بوتراب کو
ساحل سے بڑھ کے موج نے چوما رکاب کو
۱۴۳
آئی نظر جو شانِ علمدار نوجوان
پڑھتی ہوئی درود اوبھر آئین مچھلیان
اور بہر نذر حضرت عباس نوجوان
ساغر لیے حباب کے موجین ہوئین روان
دیکھا جو پرتوِ علم زرنگار کو
دوڑی صدف لیے ہوے موتی نثار کو
۱۴۴
گرمی سے جان بلب تھا جو اسپِ وفا شعار
پانی کو دیکھ دیکھ کے ہوتا تھا بیقرار
پینے کو پانی کہتے تھے عباس نامدار
گردن ہلاکے عذر یہ کرتا تھا راہوار
مین پی لون آپ پیاسے ہی رہجائین قہر ہے
مجکو بغیر آپ کے پینا تو زہر ہے
۱۴۵
کہنے لگے یہ روکے علمدار نامور
تو بے زبان ہے شوق سے پی لے نہ عذر کر
ہم بھی تو اپنی پیاس بُجھاتے ابھی مگر
دو دن سے تشنہ لب ہین شہنشاہِ بحر و بر
مین کسطرح پیون کہ غضب کا مقام ہے
کوثر کو جو لٹائیگا وہ تشنہ کام ہے
۱۴۶
شبدیز نے سنا جو یہ عباس کا بیان
آنکھون سے آنسوؤن کی ہوئین ندیان روان
اپنی زبان مین روکے یہ بولا وہ بے زبان
فی الواقع اے حضور محل صبر کا ہے یان
وہ بھی تو بے زبان ہے اور تشنہ کام ہے
بے ذوالجناح مجھپہ یہ پانی حرام ہے
۱۴۷
گردن پہ ہاتھ  پھیر کے عباس نے کہا
کیا مستقل مزاج ہے شاباش مرحبا
معنی یہ صبر کے ہین اسے کہتے ہین وفا
دلدل کے آگے تجکو کرے سرخرو خدا
تیرا کفیل حشر مین حق کا حبیب ہو
اس پیاس کا صلہ تجھے کوثر نصیب ہو
۱۴۸
ہوئیگا جس جگہ مری سقائی کا بیان
چرچا تری وفا کا بھی ہوگا ضرور وان
فرماکے یہ نیام مین کی تیغ خون چکان
کھولی علم سے مشک سکینہ بصد فغان
غازی نے اپنی جان سے ہاتھون کو دھولیا
مشکیزہ جھُک کے پانی مین جلدی ڈبو لیا
۱۴۹
گردن پہ راہوار کی پھر مشک کو دھرا
لیتے ہی باگ بھر کے طرارہ فرس اوڑا
اوڑنا فرس کا تھا کہ یہ اعدا مین غل ہوا
لو بھر کے مشکِ آب بہشتی نکل چلا
پانی پہونچنے پائے نہ احمدؐ کی آل کو
حربے لگاؤ دور سے حیدرؑ کے لال کو
۱۵۰
اُمڈی گھٹا کی طرح سے پھر فوج روم و شام
چارون طرف سے پڑنے لگے نیزۂ و حسام
سیدھے ہوے فرس پہ علمدار نیک نام
پھر تیغ شعلہ بار سے خالی گیا نیام
حملون سے ہوش فوج ستمگر اوڑا دیئے
دو چار ہاتھ مین کئی سو سر اوڑا دیئے
۱۵۱
بھاگے لعین ٹھہر نہ سکے پھر کنار جو
بولے فرس کو روک کے عباس نیک خو
ہے ابن سعد نحس کہان آیئے روبرو
تلوار کے تو مُنھ پہ کرے آکے گفتگو
وہ چوکیان کدھر ہین موکل وہ کیا ہوئے
مطلع ہے صاف شام کے بادل وہ کیا ہوئے
۱۵۲
کیون تم سے ہم نہ کہتے تھے اے قوم اشقیا
جب تیغ لی ن یام سے پھر یہ صفین ہین کیا
حملہ کیا تو روک سکےگا کوئی بھلا
دیکھو کہ جو زبان سے کہا تھا وہی ہوا
جو دلپہ رکھتے ہین وہ جری  کر گزرتے ہین
بودون کی بھپکیون سے کہین شیر ڈرتے ہین
۱۵۳
کیا ہوگئے وہ کوفی و شامی و خیبری
دیکھو ہم آئے پھاند کے سد سکندری
کہتے ہین جو زبان سے وہ کرتے ہین حیدری
دریا سے پانی لیتے ہین اسطرح کوثری
جو مرد باوفا ہین وہ مرتے ہین بات پر
لڑبھڑ کے کس طرح سے ہم آئے فرات پر
۱۵۴
پہلے ہوئی ۔۔۔۔۔۔ بحث جہان یہ وہی ہے ۔۔۔۔۔۔۔
مانع تھا واب شہ نہین موقع تھا جنگ کا
منظور آپ نہر سے ہمکو کنارہ تھا
گر مرد ہو تو آکے ہٹا دو ہمین بھلا
دریا بھی کوئی چیز ہے جو کچھ ہے بات ہے
دیکھو تو کسکے قبضہ مین نہر فرات ہے
۱۵۵
مہلت کوئی گھڑی کی اجل سے جو پائینگے
عصمت سراے شاہ تلک یہان سے جائینگے
پہونچا کے مشک آب اوسے ہم پھر آئینگے
پانی کی طرح خون ہم اس جا گرائینگے
گو جان جائے آئے اجل اس لڑائی مین
قبضہ مگر رہے گا ہمارا ترائی مین
۱۵۶
ناگاہ آئی حیدر کرار کی صدا
کیا کہنا واہ اجر کم اللہ مرحبا
جرأت ہے اسکا نام اسے کہتے ہین وفا
چرچا ابد تلک تری سقائی کا رہا
ایسا سلف سے آج تلک رن پڑا نہین
دو دن کی پیاس مین کوئی ایسا لڑا نہین
۱۵۷
یہان مُڑکے سوے خیمہ جو کی شیر نے نگاہ
چارون طرف سے پھر پڑی بھاگی ہوئی سپاہ
لے لے کے برچھیان ہوے گمراہ سد راہ
پیاسے پہ وار چلنے لگے ہر طرف سے آہ
نیزہ کہین پڑا کہین تہوار پڑ گئی
اوس تشنہ لب پہ تیرون کی بوچھار پڑ گئی
۱۵۸
نرغے مین آگیا اسد اللہ کا پسر
ناوک کہین لگا کہین برچھی کہین تیر
زخمون سے چور چور ہوا جسم سر پسر
مشک سکینہ زد سے بچاتے رہے مگر
گھوڑا کبھی بڑھاتے تھے رک جاتے تھے کبھی
ہرنے پہ رکھ کے مشک کو جُھک جاتے تھے کبھی
۱۵۹
چھپ کر عقب سے آیا جو نوفل قضاے کار
ماری جری کے شانے پہ شمشیر آبدار
دستِ یمین جو تھا وہ گرا کٹ کے ایکبار
بائین طرف بھی چل گیا تیغ ستم کا وار
صدمے پہ صدمے اور ستم پر ستم ہوے
ہیہات دونون ہاتھ بدن سے قلم ہوے
۱۶۰
اب کیا کرین بتاؤ علمدار ذیحشم
بس خاتمہ ہے ہاتھ بھی تن سے ہوے قلم
ریتی پہ تھرتھرا کے گرا ایک بیک علم
تھاما جری نے دانت سے مشکیزہ ہوکے خم
تیغون کے زخم تن پہ اوٹھائے دلیر نے
چھوڑا مگر نہ مشک کو دانتون سے شیر نے
۱۶۱
ناگاہ ایک تیر لگا آکے چشم پر
تیورا کے جھومنے لگے عباس نامور
ناوگ لگایا ایک شقی نے جو تاک کر
مشکیزہ چھیدا سینے مین زخمی کیا جگر
غازی کے دل پر چوٹ لگی سر جُھکا دیا
پانی کے ساتھ خون جگر تک بہا دیا
۱۶۲
سیدھے ہوے نہ تھے کہ لگا گرز فرق پر
ماتھا تمام خون سے ہوا آہ تر بتر
تلوارین پہلوون پہ پڑین پشت پر تیر
نیزہ لگا جو زور س سینے پہ آن کر
سنبھلا گیا جری سے ذرا بھی نہ زمین پر
اک آہ کرکے گر پڑے جلتی زمین پر
۱۶۳
ناگہِ بجا سپاہ مین نقارۂ ظفر
غل پڑ گیا گرا وہ بہشتی زمین پر
کٹتا ہے تن سے اب سر عباس نامور
آتے نہین کدھر ہین شہنشاہ بحر وبر
لپٹا کے خوب روئین تنِ پاش پاش کو
لیجائین آکے نہر س سقے کی لاش کو
۱۶۴
سُنکر یہ غل ہوئے شہ مظلوم بے قرار
فرمایا ہاے اے مرے بابا کے یادگار
ہمشکل مصطفےٰ کو پکارے پھر ایک بار
بیٹا کدھر ہو آؤ چلو رن کونین نثار
جان اپنی کھوؤنگا جسد پاش پاش پر
للہ لیچلو مجھے بھائی کی لاش پر
۱۶۵
سُنکر صداے نالۂ سلطان بحر و بر
ڈیوڑھی پہ آئے اہل حرم سب برہنہ سر
زینب پکارین اے اسد اللہ کے پسر
صدقے نہین یہ شور ہے کیسا فرات پر
غل اُقتلو کا سُنکے نہ کیون حال غیر ہو
یارب سکینہ جان کے سقے کی خیر ہو
۱۶۶
روکر کہا حسینؑ نے اے بنت مرتضا
اسدم جو غل ہے فتح کے باجون کا جابجا
ہوتے ہین قتل نہر پہ عباس باوفا
لٹتا ہے گھر علیٔ ولی کا کرو دُعا
زخمی کیا ہے مار کے نیزے دلیر کو
دریا پہ رونے جاتے ہین حیدر کے شیر کو
۱۶۷
یہ کہکے سوئے نہر چلے شاہ بحر و بر
اکبر بھی ساتھ ساتھ تھے بابا کے نوحہ گر
اور پیچھے پیچھے آتا تھا عباس کا پسر
خیمے سے دوڑی بالی سکینہ بھی ننگے سر
چلائی اس اسیر الم کو بھی لیچلو
بابا چچا کی لاش پہ ہمکو بھی لیچلو
۱۶۸
مُڑ کر کہا حسینؑ نے اے پارۂ جگر
یہ کیا کیا کہ تم نکل آئین برہنہ سر
اتنا نہ بیقرار ہو قربان یہ پدر
تم جاؤ خیمہ گاہ مین ہم جائین نہر پر
بچون کا کام کیا ہے تن پاش پاش پر
تم جاکے گھر مین بیٹھو تو ہم جائین لاش پر
۱۶۹
گھبرا کے دوڑی خیمہ سے فضہ جگر فگار
کہتی تھی بیبی گھر مین چلو تمپہ مین نثار
ہر چند روکتی تھی بمنّت وہ سُوگوار
لیکن اوسے نہ صورت سیماب تھا قرار
بیتاب تھا جو دل تو تسلّی نہ ہوتی تھی
کہتی تھی ہاے میرے چچا اور روتی تھی
۱۷۰
القصہ روتی رہ گئی یہان تو وہ تشنہ کام
دریا پہ پہونچے ٹھوکرین کھاتے ہوے امام
تھا ساتھ ساتھ دلبر عباس نیکنام
اکبر سے بولے شاہ کہ اے میرے لالہ فام
صدمہ مفارقت کا دل ناتوان پہ ہے
بیٹا چچا کی لاش بتاؤ کہان پہ ہے
۱۷۱
اکبر نے ہاتھ باندھ کے کی عرض بابا جان
لیجے یہی ہے لاشۂ عباس نوجوان
ہے وقت نزع روح رگڑتے ہین ایڑیان
مل لیجئے کہ اب ہین کوئی دم کے میہمان
ہونٹون پہ دم ہے کرب ہر اک استخوان پہ ہے
آنکھین ہین بند کلمۂ طیب زبان پہ ہے
۱۷۲
سینے پہ ہاتھ مارکے سلطان دوسرا
لپٹے اخی کی لاش سے اور روکے یہ کہا
بھیا اوٹھو کہ آیا ہے مظلوم کربلا
آؤ لپٹ کے پھر تمھین رو لیوین خوب سا
طاقت نہین ہے دل مین وہ صدمے اوٹھائین ہین
عباس گرتے پڑتے یہان تک ہم آئے ہین
۱۷۳
کہنا ہو جو وہ کہلو کہ ہے وقت احتضار
دیکھو تو آنکھین کھول کے بھائی کا جاں دار
قوت تھی جسکو تم سے وہ دل اب ہے بیقرار
ٹوٹی ہے وہ کمر کہ جو تھی تم سے استوار
قابو مین پاؤن تک نہین مجھ خستہ حال کے
لائے ہین یان تلک علی اکبر سنبھال کے
۱۷۴
بسمل سے ٹوتے تھے اِدھر شاہ بحر و بر
اور اوس طرف تڑپتا تھا عباس کا پسر
کہہ کہکے ہاے بھائی جو روتے تھے شہِ ادھر
ہے ہے پدر وہ کہکے اودھر پیٹتا تھا سر
ہٹتا نہ تھا کوئی جسد پاش پاش سے
یہ اس طرف اودھر کو وہ لپٹا تھا لاش سے
۱۷۵
آکر سرہانے پھر علی اکبر نے یہ کہا
اے عمو جان ہوش مین آتے نہین یہ کیا
آنکھین تو کھولیے نہین غفلت کی ہے یہ جا
کب سے تڑپ رہے ہین شہنشاہِ کربلا
بدتر ہے موت سے غم جانکاہ باپ کا
رو روکے جان کھوتا ہے فرزند آپ کا
۱۷۶
ناگاہ آئے ہوش مین عباس نامور
دیکھا کہ رو رہے ہین شہنشاہ بحر وبر
گردن پھرا کی دوسری جانب جوکی نظر
پوچھا یہ اور کون ہے پہلو مین نوحہ گر
ننھے سے دل پہ پیاس کی ایذا اوٹھائی ہے
ہمراہ کیا پدر کے سکینہ بھی آئی ہے
۱۷۷
یہ سُنکے آیا سامنے فرزند خُرد سال
گردن مین باہین پیار سے ڈالین بصد ملال
روکر کہا کہ اے اسد کبریا کے لال
اللہ مرتے مرتے سکینہ کا ہے خیال
آنے دیا کسی نے نہ اوس تشنہ کام کو
آقا کے ساتھ بھیج دیا ہے غلام کو
۱۷۸
مشکیزہ بھرکے گھر کو بس اب چلے مین نثار
بابا بُلا رہی ہے سکینہ جگر فگار
پانی کے انتظار مین کہتی ہے بار بار
اب مشک بھر کے لاتے ہین عموئے نامدار
خیمے کے درپہ چاک گریبان کیے ہوئے
بچے کھڑے ہین ہاتھون مین کوزے لیے ہوئے
۱۷۹
فرزند سے سُنے جو ہین یہ درد کے کلام
صدمے سے ہل گیا دل عباس نیکنام
فرمایا ہاے رہ گئی پیاسی وہ تشنہ کام
سقائی اپنی کچھ نہ سکینہ کے آئی کام
مشکیزہ لیکے پانی کا وہان تک نہ جاسکے
افسوس ہے کہ پیاس نہ اوسکی بُجھا سکے
۱۸۰
کہنے لگے یہ روکے شہنشاہ کربلا
بس بھائی یہ تو کہکے دُکھاؤ نہ دل مرا
تمنے تو وہ کیا جو کسی سے نہوسکا
پانی سکینہ پیاسی کی قسمت ہی مین نہ تھا
دی جان اوسکی تشنہ دہانی کے واسطے
اپنا لہو بہا دیا پانی کے واسطے
۱۸۱
مُنھ رکھ کے مُنھ پہ بھائی کے شہ نے جو یہ کہا
کی عرض اس غلام نوازی کے مین فدا
ہوتا ہے ابتو ترک ادب وا مصیبتا
لیٹا ہون اور یہ وقت ہے تعظیم کا شہا
بیتاب ہوکے خلد سے تشریف لائے ہین
نانا حضور کے مرے لینے کو آئے ہین
۱۸۲
آقا کی اس غلام نوازی کے مین نثار
بہر مدد سب آگئے جنکا تھا انتظار
پہلو مین ہین کھڑے ہوے باباے نامدار
ہین دوسری طرف حسن آسمان وقار
سر پیٹتی ہین آنسوؤن سے مُنھ کو دھوتی ہین
حضرت کی والدہ مری بالین پہ روتی ہین
۱۸۳
یہ کہتے تھے کہ بند ہوئی چشم خون فشان
آیا عرق جبین پہ ہلے ہونٹ ناگہان
لائے زبان پہ حمد خدا وند انس و جان
بعد اوسکے نعت حضرت پیغمبر زمان
کہنا تھا یہ کہ باغ جہان سے گذر گئے
سر رکھ کے پائے شاہ پہ عباس مر گئے
۱۸۴
سر پیٹ کر حسین پکارے کہ ہائے ہائے
کیا چل بسے سوے ارم اے مرتضیٰ کے جائے
جی بھر کے ہمتو باتین بھی تم سے نکرنے پائے
ہے ہے حسین ڈھونڈ کے تمکو کہان سے لائے
کی کسطرف عنان فرس آنکھ موڑ کے
بھائی کہان چلے گئے بھائی کو چھوڑ کے
۱۸۵
اب رن مین کون بھائی کی نصرت کو آئیگا
غُربت پہ میری کون اب آنسو بہائیگا
اعدا سے کون آکے ہمین اب بچائیگا
مقتل سے کون لاش ہماری اوٹھائیگا
ماتم کریگا کون تن پاش پاش پر
جز بیکسی نہ ہوا کوئی میری لاش پر
۱۸۶
شپیر تو یہ کہکے ادھر پیٹتے تھے سر
اکبر اودھر چچا کے الم مین تھے نوحہ گر
لپٹا ہوا تھا لاشۂ عباس سے پسر
مُنھ رکھ کے مُنھ پہ کہتا تھا ہے ہے مرے پدر
کیسا سفر تھا یہ نہ ہمین ساتھ لے گئے
غربت مین اور داغ یتیمی کا دے گئے
۱۸۷
اکبر نے روکے عرض یہ کی شہہ سے ناگہان
بس بس حضور رونے سے کیا فائدہ یہان
زندہ نہون گے ابتو علمدار نوجوان
لاشا اوٹھا کے خیمے مین لیچلیے بابا جان
اس غم مین کسطرح دل مضطر کو کل پڑے
ایسا نہ ہوکہ گھر سے سکینہ نکل پڑے
۱۸۸
روکر کہا حسینؑ نے قربان ہو پدر
مشکل ہے انکا خیمے مین لیجانا اے پسر
کیونکر اوٹھے کہ لاش تو ٹکڑے ہے سربسر
شانے جدا بدن سے پڑے ہین لہو مین تر
میت کو تو نہ خیمۂ اطہر مین لے چلو
بہتر یہ ہے کہ مشک و علم گھر مین لے چلو
۱۸۹
یہ سنتے ہی بڑھے علی اکبر بصد بُکا
جُھک کر اوٹھا لیا علم شاہ لافتا
کاندھے پہ رکھ کے ہائے وہ مشکیزہ خون بھرا
روتا چلا یتیم علمدار باوفا
حضرت بھی آگے آگے کمر پکڑے جاتے تھے
ہر گام پر یہ نوحۂ پرغم سناتے تھے
۱۹۰
ہے ہے نشان حیدر کرار مر گیا
شانے کٹا کے ہاے علمدار مر گیا
مظلوم و بیوطن کا مددگار مر گیا
واغُر بتا حسینؑ کا غمخوار مر گیا
ترخون مین علیٔ ولی کا نشان ہوا
سقا بنا تھا جو سوے کوثر روان ہوا
۱۹۱
فضہ کھڑی تھی خیمے کے در پر برہنہ سر
دیکھا ہو اسے اوڑتا پھرہرا لہو مین تر
خیمے مین جلد جاکے یہ رانڈون کو دی خبر
ماتم کروکہ مر گئے عباس نامور
بیٹھی ہو کیا نشان غم آتا ہے صاحبو
تعظیم کو اوٹھو علم آتا ہے صاحبو
۱۹۲
سنتے ہی یہ حرم مین قیامت ہوئی بپا
دوڑے سرون کو پیٹتے ناموس مصطفاؐ
غل پڑ گیا کہ ہاے علمدار باوفا
چلائی روکے بالی سکینہ یہ کیا ہوا
اسوقت بے سبب تو یہ آہ و بکا نہین
ہے ہے علم تو آیا ہے میرا چچا نہین
۱۹۳
یہ ذکر تھا کہ آگئے حضرت بصد فغان
اکبر بھی آئے دوش پہ رکھے ہوئے نشان
اور آگے آگے دلبر عباس نوجوان
آنکھون مین اشک لب پہ صدا ہائے بابا جان
گردو غبار سے رخ نازک اٹا ہوا
کرتا لہو سے سرخ گریبان پھٹا ہوا
۱۹۴
آکر قریب ڈیوڑھی کے شاہ فلک حشم
روکر پکارے اے حرم سید امم
لو اپنے پیارے بھائی کو رو آئے جا کے ہم
ہٹ جاؤ در سے لاتے ہین اکبر نشان غم
دریا سے نوجوان کا غم لیکے آئے ہین
لاشا تو اوٹھ سکا نہ علم لیکے آئے ہین
۱۹۵
یہ سُنکے بیبیون م ین تلاطم ہوا بپا
فضہ نے خیمہ گاہ کا پردا اولٹ دیا
ناگاہ اکبر اور شہنشاہ کربلا
لیکر بڑھے نشانیٔ عباس باوفا
ہاتھون پہ بیبیان تھین پھرہرا لئیے ہوئے
لائے علم کو درسے سلامی لیے ہوئے
۱۹۶
روروکے شہ نے گاڑ دیا صحن مین نشان
اور گرد حلقہ باندھ کر سب روئین بیبیان
اتنے مین آئین زوجۂ عباس نوجوان
کرنے لگین یہ بین بصد نالہ و فغان
واری تمھارے ملنے کی باری کب آئیگی
ہے ہے علم تو بھیجا سواری کب آئیگی
۱۹۷
صاحب جو حکم ہوئے تو دریا پہ آؤن مین
اور ساتھ اپنے بالی سکینہ کو لاؤن مین
دست بُریدہ آنکھون سے آکر لگاؤن مین
پائین لاش بیٹھ کے آنسو بہاؤن مین
دیکھون جو گرم دھوپ تن پاش پاش پر
سر پر ردا جو ہے یہ اوڑھاؤن مین لاش پر
۱۹۸
زندہ مین کسطرح سے تمھین پاؤن کیا کرون
غربت مین بچے لیکے کدھر جاؤن کیا کرون
کیونکر مین ان یتیمون کو بہلاؤن کیا کرون
کیا کہکے اپنے دل کو مین سمجھاؤن کیا کرون
کیا جلد ہاے زیست کی مدت گذر گئی
صاحب تمھارے سامنے لونڈی نہ مر گئی
۱۹۹
تم چل بسے مین اشک بہانے کو رہ گئی
صدمے مفارقت کے اوٹھانے کو رہ گئی
سر پیٹنے کو اشک بہانے کو رہ گئی
غربت مین ہاے ٹھوکرین کھانے کو رہ گئی
رہنا تو مصلحت نہین دنیائے زشت مین
لونڈی کو اپنے پاس بلالو بہشت مین
۲۰۰
تھا اسطرف تو زوجۂ عباس کا یہ حال
اور اوسطرف تڑپتا تھا فرزند خُر و سال
سر پیٹتی تھی بالی سکینہ بصد ملال
کہتی تھی ہاے اے مرے عموے خوشخصال
جان دیدی میری تشنہ دہانی کے واسطے
ہے ہے نہائے خون مین پانی کے واسطے
۲۰۱
بس اے انیسؔ بس کہ نہین طاقت بیان
روک اب کمیت خامۂ مشکیں کی تو عنان
اِس مرثیئے کا دینگے صِلا شاہ انس و جان
یارب بحق حضرت عباس نوجوان
مصروف مدح بادشہ خوش نہاد رکھ
اولاد کی طرف سے سدا مجکو شاد رکھ
سلام
۱
قاسم نار و جنان ذبح جو پیاسا ہوئے
مجرئی حشر نہ کیون خلق مین برپا ہوئے
۲
اوج مین اوج سلیمان سے بھی بالا ہوئے
مجرئی شاہ کاگر ہو تو یہ رتبا ہوئے
۳
واہ کیا اوج پہ ہے بزم عزائے شہ دین
یہان پہ ادنےٰ ابھی جو آجائے تو اعلا ہوئے
۴
واہ کیا روضۂ پر نور ہے اللہ اللہ
یہان پہ ادنےٰ ابھی اگر آئے تو اعلا ہوئے
۵
شہ نے ضغراؑ سے کہا دیکھ لو جی بھر کے ہمین
کربلا جاتے ہین شاید کہ نہ آنا ہوئے
۶
حُر یہ کہنا تھا مرے دل مین تمنا ہے یہی
قصر فردوس ہو اور سایۂ طوبا ہوئے
۷
حر یہ شمر سے کہتا تھا کہ حسرت ہے مجھے
خلق اصغر مرے ناوک کا نشانا ہوئے
۸
گھر گئے فوج مین عباس تو بولا یہ عمر
لطف جب ہو کہ یہ تیرون کا نشانا ہوئے



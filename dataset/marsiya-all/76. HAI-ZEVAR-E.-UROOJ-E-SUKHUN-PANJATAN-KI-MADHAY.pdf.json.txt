مرثیہ میر انیس
جلد چہارم

۱
ہے زیور عروس سخن پنجتن کی مدح
زیست کلام کی ہے رسولؐ زمن کی مدح
ہے لذت زباں شہ خیر شکن کی مدح
آرام جان و دل ہے حسینؑ وحسنؑ کی مدح
ہردم یہ ذکر باعث عیش دسر ور ہے
دل کی جو روشنی ہے تو آنکھوں کا نور ہے

۲
دریائے نور کا در یکتا حسینؐ ہے
رنگیں گل حدیقہ زہراؑ حسینؑ ہے
مظلوم کربلائے معلا حسینؐ ہے 
سارا جہاں غلام ہے آقا حسینؑ ہے
رتبہ جلی ہے سب یہ امام جلیل کا
خدمت ہے جس کے گھر کی شرف جبرئیل کا

۳
مصباح بزم حیدر صفدر حسینؑ ہے 
گلگوں قبائے عرصہ محشر حسینؑ ہے
بے سر ہے پر زمانے کا سر ور حسینؑ ہے
روشن ہے جس سے عرش گو ہر حسینؑ ہے
عالم میں کیوں ضیا نہ ہو اس کے ظہور سے
اللہ خود بنائے جسے اپنے نور سے

۴
محبوب ذو الجلال کا پیار حسین ہے 
بہرعرب کی آنکھوں کا تارا حسینؑ ہے
بعد از حسنؑ امام ہمارا حسینؑ ہے
بخشش کا عاصیوں کی سہارا حسینؑ ہے
سب کو اسی کی حشر کے دن احتیاج ہے
حقّا کہ اس کے سر پہ شفاعت کا تاج ہے

۵
مهر سپہر اُ بہت و حشمت و جلال 
جس کو کبھی ازل سے ابد تک نہیں زوال
نزدیک تھا کہ گلشن ایماں ہو پا ئمال 
سر سبز کر گیا ا سد کبریا کا لال
کیا فیض ہے کہ سایہ طوبیٰ میں گھر ملا 
اُمت نہال ہو گئی ایسا ثمر ملا

۶
پہلے تو رنگ کفر کیا شیر حق نے درد
برعکس جو تھے قتل ہوئے سب وہ پر غرور
ظاہر ہو ئے حسینؑ تو حق نے کیا ظہور
وہ بھی خدا کے نور تھے یہ بھی خدا کے نور
جب علیؑ کے ساتھ جب ان کی ولا ہوئی
ایماں کے آئینہ کو دوبارا جلا ہوئی

۷
حامی ہو ایک تن بھی تو آفت کی ہے سپر 
یاں پنجتن ہیں پھر ہمیں کیا خوف کیا خطر
ششدر ہوں کس لئے جو سقر کے ہیں سات ور
آٹھوں بہشت شاہ کے ہیں دوستوں کے گھر
نہ آسماں سے بھی کہیں درجے رفیع ہیں
چودہ خدا کے دوست ہمارے شفیع ہیں

۸
کر دیں گے سرد گرمی بازار آفتاب
ہوئے گا ابر رحمت حق دامن جناب
شیعوں کی فرد فرد کو کر لیں گے انتخاب
ہم پاک ہیں ہمارے گناہوں کا کیا حساب
کہدیں گے ہم کہ شاہ کے لشکر کے ساتھ ہیں
چہرے ہمارے مالک دفتر کے ساتھ ہیں

۹
ہے جن کو شیر حق کے گھرانے سے ارتباط
قدموں سے ہے لگی ہوئی ان کے رہ صراط
جب تھام لیں گے چادر زہراؐ باحتیاط 
اس پل کو طے کریں گے بصد فرح وانبساط
شپیرؑ ہیں، علیؑ ہیں، رسول کریمؐ ہیں
کیا ڈر ہمیں صراط سے دل مستقیم ہیں

۱۰
جنات عدن و گلشن فردوس روے حور
وہ گوہر و زبر جد و یاقوت کے قصور
آسایش بهشت بریں راحت و سرور
طوبیٰ و کوثر وارم و حلّہ ہائے نور
اس باغ میں جگہ نہیں خارونکے واسطے
یہ سب ہیں شہ کے تعزیہ داروں کے واسطے

۱۱
رونے کا غم میں شاہ کے اللہ رے صلا
دل کو سرور آئینہ چشم کو جلا
مردم پہ کیوں نہ واجب عینی ہو یہ ولا
جو حق سے ان کے نام پہ مانگا وہی ملا
روئے تو جرم دفتر عصیاں سے دھو گئی
دامن نہ تر ہوا تھا کہ لو پاک ہو گئے

۱۲
رونے میں صرف ہو تو نہیں عمر کا حساب 
ان آنسوؤں سے ہے رخ ایماں کی آب و تاب
مردم کی آبرو کا سبب دیدہ پر آب
حاصل ہر اک نفس میں ہے تسبیح کا ثواب
جو کچھ ہے اجر تذکرہ لا الٓہ میں
حاصل ہیں یاں وہ سب حسنات ایک آہ میں

۱۳
ذکر حسینؑ حق کی عبادت سے کم نہیں 
رونے کا اجر اجر شہادت سے کم نہیں
نالہ ہر اک اذان واقامت سے کم نہیں
ہر صف کشی نماز جماعت سے کم نہیں
مسجد سے اوج پست ہے کب اس مقام کا
وہ گھر خدا کا ہے تو یہ گھر ہے امام کا

۱۴
رفعت کروں میں تعزیہ خانے کی کیا رقم 
ہے جلوہ گاہ روح  رسولؐ فلک حشم
ایک ایک در ہے رشک در گلشن ارم
آتی ہے بوئے خلد صبالے کے دمبدم
سو نگھے اگر فتیلہ عنبر سرشت کو
رضواں بھی بھول جائے ضمیم بہشت کو

۱۵
حقا کہ رکن کعبۂ ایماں ہے یہ مقام
میکال و جبرئیل میں مصروف اہتمام
قدسی طواف کرتے ہیں یاں آکے صبح و شام 
کوئی تو بھیجتا ہے درود اور کوئی سلام
ہے آسمان کا قول کہ میں خاک راہ ہوں
کہتا ہے عرش فرش در بارگاہ ہوں 

۱۶
ہے کہکشاں کو شوق کہ میں ر ہگذر بنوں 
خورشید کو ہوس ہے کہ قندیل در بنوں
زہرہ کو آرزو ہے کہ رشک قمر بنوں
ہے لو لگی ہوئی کہ چراغ آن کر بنوں
کہتے ہیں نجم اختر طالع بلند ہوں
مجمر بنے جو مہر تو ہم بھی سپند ہوں

۱۷
ہر اک بو سبیل کا ہے چشمہ حیات 
صدقے ہیں ایک جام پہ سو کوزہ نبات
آتی ہے یاد تشنگی شاہ کائنات
سردی میں اس کی حشر کی گرمی سے ہے نجات
پانی کو یاں کے چشمہ کو ثر یہ فوق ہے
یاں خضر کو سبیل بنانے کا شوق ہے

۱۸
آب حیات میں بھی نہ ہو گی یہ آب وتاب
کوثر کے منھ میں نام سے جس کے بھر آئے آب
زمزم کو اس کی چاہ میں ہروم نے اضطراب
خوشبو یہ ہے کہ شرم سے پانی ہےیاں گلاب
کہنا ہے آب نذر امام جلیل ہوں
دعوی سبیل کو ہے کہ میں سلسبیل ہوں

۱۹
ہیں یہ گلاب پاش کہ فوادہ ہائے نور
شمعیں ہیں دست حور میں یا ہے چراغ طور
پروانوں کی طرح سے ملائک کا ہے وفور
کعبہ بھی گر طواف کو آئے تو کیا ہے دور
اس گھر کا نور زنیت عرش آلہ ہے
یہ بارگاہ قبلہ عالم پناہ ہے

۲۰
ہے کحل چشم حور و فلک اس مکان کی خاک 
اے بدر آسمان شرف روحنا فداک
قربان تر بتولؑ کے نثار ضریح پاک 
دل جس کو دیکھ دیکھ کے ہوتے ہیں چاک چاک
جرات کا جوش بھی ہے خدا پر نظر بھی ہے
قرآں بھی ہے حضور میں تیغ وسپر بھی ہے

۲۱
بر میں پست اوج پایہ منبر سے نہ فلک 
منبر پہ روضہ خواں ہے کہ ہے عرش پر فلک
ٹپکوں کا نور اور علم پاک کی جھلک
جس کی چمک زمین سے ہے آسمان تلک
مجلس میں مومنوں نے جو آنسو بہائے ہیں
دیکھو دعا کو ہاتھ علم نے اٹھائے ہیں

۲۲
پیچیدہ عود کا یہ دھواں اورگلوں کی بو 
گویا کھلے ہیں گیسوے حورانِ ما ہرو
بیتاب ہیں علےؑ ولی شاہ نیک خو
منبر کے پاس روتی ہے زہرا کشادہ ہو
اس بزم میں رسولؐ جو ماتم کو آئے ہیں
سر  پیٹنے کو ہاتھ علم نے اٹھائے ہیں

۲۳
ہے جلوہ گر جو حضرت عباسؑ کا علم 
شوکت وہی ہے رعب وہی اور وہی حشم
مشک سکینہؐ دیکھ کے لگتے ہیں تیر غم 
ہیہات ایسے شیر کے بازو ہو وے قلم
ہر دم رہے نہ کیوں دل ز ہراؐ بھرا ہوا 
ہے آج تک لہو سے پہر ہرا بھرا ہوا

۲۴
رونق ہو کیوں نہ تعزیہ خانوں میں جا بجا
ہوتے ہیں خود شریک شہنشاہ کربلا
کرتا ہے نقل اک متولی یا رسا
یعنے ہوا فلک پہ جو ظاہر مہ عزا
عیش جہاں دلوں کے فراموش کر گیا
سب شہر مثل کعبہ سیہ پوش ہو گیا

۲۵
بزم عزا تھا روضہ سلطان مشرقین
دن رات مجلسیں تھیں بس اور ماتم حسینؐ
مردوں میں شور سینہ زنی عورتوں میں ہین
آتی تھی فاطمہؑ کی صدا ہائے نور عین
جسدم بیاں شہادت سرور کے ہوتے تھے
زدّار قتل گاہ میں جا جا کے روتے تھے

۲۶
اگ شب جو میں نے غور سے روضہ پہ کی نظر
دیکھا او داسی چھائی ہے مرقد پہ سر بسر
صندوق پر وہ نور نہ رونق ضریح پر 
جس طرح بادشاہ کرے شہر سے سفر
ہے عرش پر وہ زنیت عرش بریں نہیں 
ثابت یہ تھا مکاں تو ہے لیکن مکیں نہیں

۲۷
کچھ کہہ سکا نہ میں یہ رہا دل کو اضطراب
چہلم کے بعد میں نے یہ دیکھا میان خواب
روضہ میں جلوہ گر ہیں نہ آسماں جناب
سمجھا ضریح پاک کو میں کہ برج آفتاب
قربان تھے ملک رخ روشن کی شان پر 
بھی چاندنی زمین پر نور آسمان بر

۲۸
کرتے تھے ہاتھ اٹھائے ہوئے حق سے یہ دعا
یا غافر المعاصی و یا واہب العطا
بهر نبی و حید ؑر و زهرؐا ومجتباؐ
کچھ اور دے نہ اکبؑر و اصغرؑ کا خوں بہا
امت کو واسطے مرے پیاروں کے بخش دے 
یا رب گنا ہ تعزیہ داروں کے بخش دے

۲۹
عسرت میں میرے شیعوں کا رہ تو کفیل ویار 
وسعت دے ان کے رزق میں جو ہیں عیال دار
آسان کر ان غریبوں پر سختی احتضار 
سوئیں لحد میں جب تو نہ ہو صدمہ فشار
دا مان ابن فاطمہؑ اور ان کے ہاتھ ہوں 
جب رو حشر ہو تو یہ سب میرے ساتھ ہوں

۳۰
فارغ جو اس دعا سے ہوئے شاہ تشنہ لب
کی عرش میں نے جھک کے قدم پر بصد ادب
خادم یہیں رہا ہے محرم میں روز و شب 
رونق جو آج ہے یہ نہ تھی اس کا کیا سبب
ہر سو ہجوم حسرت و اندوہ یاس تھا
مولا کمال روضہ انور او داس تھا

۳۱
کیا یاں نہ تھے حضور کہا آپ نے کہ ہاں
میں نور حق ہوں عرش خدا ہے مرا مکاں
ہے ہر جگہ ظہور زمیں ہو کہ آسماں
تھا شیعیان ہند کا شیپرؑ میہماں
تربت تو یاں ہی کیوں مرے زائر ا داس تھی 
جو کربلا سے دور ہیں ہم ان کے پاس تھے

۳۲
دنیا میں دوستوں کی بھی خاطر ضرور ہے
تم پاس ہو تو دور دل سے مرقد بھی دور ہے
ہر دل میں روشنی ہے ہر اک گھر میں نور ہے
میں آفتاب ہوں مرا ہر جا ظہور ہے
ہے مجھ سے قرب بعد ہو گر مشرقین کا
جس گھر میں تعزیہ ہو وہ گھر ہے حسینؑ کا

۲۳
مصروف دل سے ہیں مرے غم میں وہ خوش سر
سر پیٹنے میں ہوتے ہیں دس دن انھیں بسر
بر میں سیاہ لباس تو رخ آنسووں سے تر
مجلس نہ جس میں ہو کوئی ایسا نہیں ہے گھر
ہر چند کس جگہ مرا غم د ہر میں نہیں
ماتم جو کچھ ہے واں یہ کسی شہر میں نہیں

۳۴
آداب تعزیت میں ہیں مصروف صبح و شام 
سو سو طرح کا نذر میں کرتے ہیں اہتمام
لب پر کبھی درود تحیت کبھی سلام
حرمت ضریح کی ہے علم کا ہے احترام
رتبے میں ترتبوں کو وہ قرآن سمجھتے ہیں
منبر کو اور ضریح کو ایماں سمجھتے ہیں


۳۵
پیاسوں کا ذکر تشنہ دہانی ہے جا بجا
چشموں سے آنسوؤں کی روانی ہے جابجا
ہم کو ملانہ جو وہی پانی ہے جابجا
نوحے ہیں اور مرثیہ خوانی ہے جابجا
دل ان کے بیکسی پہ مری درد ناک ہیں
سینے تو ہیں کبود گریبان چاک ہیں

۳۶
دروازے پر سبیلیں ہیں لنگر ہیں جا بجا
رستے ہیں مثل آئینہ قلب با صفا
بازار میں بلند ہے سقوں کی یہ صدا
پی لو یہ آب بہر شہنشاہ کربلا
پیا سے نہ جاؤ نذر حسینؑ قتیل ہے
تھا جس کاقحط اب وہی پانی جبل ہے

۳۷
کیا عشق ہے کہ نام پہ میرے فدا ہیں سب
کیونکر نہ ہوں غلام شہ لا فنا ہیں سب
غم خوار اہلبیتؑ ر سولؐ خدا ہیں سب
مظلوم کے ہیں دوست کثیر البکا ہیں سب
سبط نبیؐ کی پیاس پہ آنسو بہاتے ہیں
خنجر کا نام سن کے تو غش ان کو آتے ہیں

۳۸
سنتے ہیں نامرادی قاسم کا جب بیاں
سرپیٹتے ہیں سب نے دو لھا بصد فغاں
غل کرتے ہیں کہ مرگئے عباس نوجواں
اکبر ؐکے غم سے چشم کسی کی ہے خوں فشاں
جب ذکر تشنہ کامی اصغرؐ کے ہوتے ہیں
کرتوں سے منہ کو ڈھا نپ کے بچے بھی روتے ہیں

۳۹
پیاسے رہے ہیں ساتویں تاریخ سے جو ہم
شربت پہ نذر دیتے ہیں وہ صاحب کرم
ہوتا ہے آٹھویں سے تو سب شہر بزم غم
تابوت واں اٹھاتا ہے کوئی کوئی علم
روح علیؑ بھی ساتھ مجوں کے ہوتی ہے
زہراؐ ہر ایک بزم میں جا جا کے روتی ہے

۴۰
دُلدُں بنا کے لاتے ہیں وہ سب بہ چشم تر 
مجلس کے لوگ پیٹتے ہیں اٹھ کے اپنا سر
چھینٹیں لہو کی زین پہ اور تیر ادھر اُدھر 
ہرنے سے وہ لٹکتی ہوئی تیغ اور سپر
غش آتے ہیں کلیجونیہ شمشیر پھرتی ہے 
آنکھوں میں ذوالجناح کی تصویر پھر تی ہے

۴۱
ہوتی ہے جب عیاں وہ شب حسرت وملال
جس کی سحر کو قتل ہوا فاطمؐہ کا لال
ہوتا ہے فرط غم سے عجب عورتوں کا حال
ما تم میں کھول دیتی ہیں اپنے سروں کے بال
ہر تعزیہ کے سامنے یوں بین ہوتے ہیں
جیسے کسی عزیز کی میت پہ روتے ہیں

۴۲
روتی ہیں بپیاں جو گھروں میں بشور و شین
اس وقت یاد آتے ہیں زینبؐ کے مجکو بین
چلاتی ہیں جو لڑکیاں ہے ہے مرے حسینؑ
یاد آتی ہے سکینؐہ مجھے اپنی نور عین
ان کی بکا سے تیر الم دل پہ چلتے ہیں
غربت پہ اپنی خود مرے آنسو نکلتے ہیں

۴۳
کیوں شاہ دیں کے تعزیہ دار وابستا یہ حال 
کرتا ہے خود تمھاری ثنا فا طمہؐ کا لال
کیا روز ہے نصیب خوشا حشمت و جلال
کس مرتبہ خوشی ہیں شہنشاہ خوش خصال
سجدہ کرو کہ نذر تمھاری قبول ہے 
رونا قبول تعزیہ داری قبول ہے

۴۴
رووکه فصل گریہ و ما تم قریب ہے
جس کی خوشی دلوں کو ہے وہ غم قریب ہے
ذالحجہ کا سفر ہے محرم قریب ہے
ہاں آمد امام دو عالم قریب ہے
آپہونچے  ہیں غریبوں کی مشکلاشائی کو
ہو آنسوؤں کی فوج روال پیشوا ئی کو

۴۵
ہے دھوم ہر طرف کہ سواری سے متصل
آنکھیں لئے ہیں پنجہ مثر گاں میں لخت دل
درّ ثمیں ہیں اشک کے دانوں سے منفعل 
ہاتف کی ہے صدا کہ غریبوانہ ہو جحل
خواہش نہیں کچھ اور شہ خاص و عام کو
تبیح اشک چاہیے نذر امام کو

۴۶
ہے شہر مثل نور سحر سر بسر سفید
بام و ستون خانه و دیوار و در سفید
جیسے بیاض چشم اِدھر اور اُدھر سفید
مردم سیاہ پوش ہیں سب اور گھر سفید
روستن ہو کیوں نہ تعزیہ خانہ حسینؑ کا
سب نور ہے یہ فاطمہؐ کے نور عین کا

۴۷
مصروف غم رہو کہ یہ صحبت ہے مغتنم
مجمع ہے دوستوں کا یہ وقت ہے  مغتنم
سر پر اجل کھڑی ہے یہ فرصت ہے  مغتنم
ہاتھ آئے گی نہ پھر کہ یہ دولت ہےمغتنم
گر مر گئے تو ماتم شاہ امم کہاں
یہ مجلسیں تو حشر تلک ہیں پہ ہم کہاں

۴۸
شکر خدا کہ موت نے دی مہلت اس برس
اک دم میں ٹوٹ جاتا ہے یہ رشتہ نفس
جو ذی حیات ہے اُسے جینے کی ہے ہوس
لیکن قضا سے کچھ نہیں چلتا کسی کا بس
چپکے چلے گئے ہیں زباں تک ہی نہیں
ہم کیا پیمبروں کو تو مہلت ملی نہیں

۴۹
فانی ہیں سب کسی کو نہ دے گی اجل اماں
چکھے گی آہ ذائقہ موت ہر زباں
اُس دم کھلے گا جسم سے نکلے گی جبکہ جاں
تھا گنج شائگان کو ہوا مفت را ئگاں
لازم ہے قدر عمر کہ جس خطیر ہے
جس کی بہا نہیں وہ دُر بے نظیر ہے

۵۰
پھر کر نہ آئے گا وہ گذرتا ہے جو کہ دم 
اس دم کی احتیاط مناسب ہے دمبدم
کہتا ہے دم قریب ہے اب منزل عدم 
بڑھتا ہے سن مگری ہوئی جاتی ہے عمر کم
انجام کار قبر کی منزل نظر میں ہے
ہم ہیں وطن میں عمر ہماری سفر میں ہے

۵۱
جوتے کہ مستعار ہو کیا اس کا اعتبار 
ہر گل پہ یاں خزاں ہے کبھی اور کبھی بہار
ہے عمر بے وفا تو زمانہ ہے بے مدار 
آنکھوں کے آگے اُٹھ گئے کیا کیا رفیق ویار
افسوس اس چمن میں وہ سردرداں نہیں
ڈھونڈھیں انہیں کہاں کہ قدم کا نشان نہیں

۵۲
کیسے شریک تعزیہ داری تھے اگلے سال
اور اس برس تو زیر زمیں ہیں وہ خوشخصال
معلوم کیا ہمیں کہ وہاں کیا ہے ان کا حال
غربت پر ان کی رحم کرے رب ذوالجلال
جزبے کسی نہیں کوئی ہمدم مزار میں
تنہا پڑے ہیں خانۂ تا ریک و تار میں 

۵۳
رخت سیاہ عزا میں جو کرتے تھے زیب تن 
سوتے ہیں آج قبر میں پہنے ہوئے کفن
سٹی میں بھرنے پاتے نہ تھے جن کے پیر ہن
پیوند خاک ہو گئے وہ غیرت چمن
سب گلغدار عاشق سبط رسولؐ تھے 
آخر وہ لوگ بھی کسی گلشن کے پھول تھے

۵۴
جن دوستوں کی یاد میں روتے ہیں آج ہم
کل اور اسی طرح سے کریں گے ہمارا غم
ہستی سے ہے ضرور سفر جانب عدم 
ماتم کرد حسینؑ کا جب تک ہے دم میں دم
حامی تمھارا سبط رسالت پناہ ہے
توشہ یہی ہے اور یہی زاد راہ ہے

۵۵
یہ دن وہ ہیں کہ راہ میں ہیں شاہ بحر و بر 
آئی ہے قتل مسؑلؑم مظلوم کی خبر
ہیں اہلبیت محمل و ہو وج میں نوحہ گر
آفت کا سامنا ہے مصیبت کا ہے سفر
گھیرے ہے فوج حُر شہ عالم پناہ کو
کاٹا ہے سختیوں سے پہاڑوں کی راہ کو

۵۶
دو منزلیں ادھر تھے ابھی شاہ کم سپاہ 
ظاہر ہوا ہلال محترم فلک پہ آہ
دیکھا جو چاند رونے لگے شاہ دیں پناہ
پڑھ کرد عارخ علیؑ اکبر پہ کی نگاہ
رو نے پر شہ کے قاسمؐ بے پرنے رو دیا
بابا کے منہ کو دیکھ کے اکبرؑ نے رو دیا

۵۷
تاریخ دوسری تھی کہ داخل ہو ےامام 
اور تیسری کی صبح کو آئی سیاہ شام
آنے کی ثمر کے ہوئی چوتھی کو دھوم دھام 
تھی پانچویں کہ دشت ستم بھر گیا تمام
نرغہ ہو ا چھٹی سے شہ مشرقین پر
ہفتم سے بند ہو گیا پانی حسینؑ پر

۵۸
تھا مشتم و تہم کو تو اک شور العطش 
تھے نہر علقمؔہ سے بہشتی کنارہ کش
خیمے میں جاں بلب تھے کئی طفل ما ہوش 
اصغرؑ کو اور سکینؐہ کو آتے تھے غش پہ غش
تھاقحط آپ گھر میں شہ حق شناس کے 
بانو کا دودھ گھٹ گیا صدمہ سے پیاس کے

۵۹
جب رن میں صبح قتل غریباں عیاں ہوئی 
ہمراہ شب سپاہ کو اکب رواں ہوئی
تیار فوج قبلۂ کون و مکان ہوئی
واں طبل جنگ بجنے لگا یاں اذاں ہوئی
مصروف حق کی یاد میں سب ا رجمند تھے
قد قامت الصلوۃ کے نعرے بلند تھے

۶۰
ہوتے تھے تیز سان پیرواں خنجر و تبر
سجدے میں یاں جھکے ہوئے تھے غازیوں کے سر 
یہ فوج تھی خدا کی وہ تھا لشکر عمرؔ
اعمال خیریاں تھے اُدھر کیدو مکرو شر
ایمان اور کفر میں باہم لڑائی تھی
کعبے پہ کافران عرب ے کی چڑھائی تھی

۶۱
پہنے ہوئے تھا پر میں زرہ داں ہر اک شریر 
یاں بازوؤں پہ حفظ کو تھے جوشن کبیر
جوڑے تھے واں کمانوں میں ہر اک جوان پیر
آہوں کی برچھیاں تھیں ادھر اور دعا کے تیر
شیروں کو درد نام علیؐ صبح و شام تھا
سیفی تھی ان کی سیف سپر حق کا نام تھا

۶۲
پیچھے صفیں درست تھیں آگے شہ ا نام 
تسبیح خاک پاک میں ہو جس طرح امام
سجدہ کبھی تھا گاہ قعود اورکبھی سلام
تھے کس حضور قلب سے حاضر وہ تشنہ کام
دربار کبریا میں ہر اک سر فراز تھا
ان کی طرف نماز کا روے نیاز تھا

۶۳
حاضر تھی پانچوں وقت اطاعت میں واں نماز 
ہر دم تھا ان کی صوت حسن پر اذاں کو ناز
قد قامت ان کے قامت موزوں سے سرفراز
تھا با ادب رکو ع جھکائے سر نیاز
بھیجیں درور ان کی نہ کیوں روح پاک پر 
سجدے کا سر ہے آج تلک جن کی خاک پر

۶۴
استاد تھے قیام اطاعت میں روز و شب 
واں خود قعود تہہ کیے تھا زا نوے ادب
شایق قنوت تھا کہ اٹھائیں گے ہاتھ کب
مشتاق تھی دعا کہ ہلیں گے کب ان کے لب
عشق ان سے تھا تشہد عالی کلام کو 
تسلیم کرتے تھے ملک اُن کے سلام کو

۶۵
فارغ ہوئے نماز سے جب وہ خدا پرست 
کمریں بند ھیں کہ ہے یہ لڑائی کا بندو بست
ایک ایک شیر تھائے جبّ علیؑ سے مست
تھے عزم یہ کہ فوج ضلالت کو دیں شکست
سر بھی کٹیں تو رن میں قدم گاڑ دیجئے 
کوفے کے در پہ جا کے علم گاڑ دیجیئے

۶۶
تعقیب فرض صبح ابھی پڑھ رہے تھے شاہ 
جو تیر آئے دن سے گئے ہوئے خیمہ گاہ
کی مڑ کے شاہ نے رخِ عباس پر نگاہ
غازی نے عرض کی کہ بڑھی آتی ہے سپاہ
لازم ہے جنگ خیمہ کی ڈیوڑھی سے دور ہو
روکے انھیں غلام جو حکم حضور ہو 

۶۷
شہ نے کیا اشارہ کر چلتے ہیں ہم بھی اب 
آنے دو تیر جاؤ نہ تم جو رضائے رب
چپ رہ گیا یہ سُن کے وہ غازی بصد ادب
سجدے میں سر جھکا کے اٹھے شاہ تشنہ لب
رخصت کو بیبیوں سے علیؐ کا خلف گیا
بیت الشرف میں نیزّ برج شرف گیا

۶۸
خیمہ میں جا کے شاہ پہننے لگے لباس
ہتھیار جب سجے تو ہوئی بیبیوں کو یاس
بانوؐ کا رنگ زرد تھا ز ینبؑ تھی بے جو اس 
دامن قبا کا پکڑے سکینهؐ کھڑی تھی پاس
پھیلا کے ہاتھ کہتی تھی گودی میں آئیں گے
بابا سدھاریے گا تو ہم روٹھ جائیں گے

۶۹
ہتھیار کیوں لگائے ہیں باندھی ہے کیوں کمر
کیا بابا جان یاں سے کہیں اور ہے سفر!
اچھا چلو کہ یاں تو ڈری ہوں میں رات بھر
آواز گریہ آئی ہے جنگل سے تا سحر
اماں ذرانہ سوئیں نہ ہم شب کو سوئے ہیں
اصغرؑ بھی چونک چونک کے جھولے میں روئے ہیں

۷۰
پوچھو پھوپھی بھی سنتی تھیں باشاہ نامدار 
اک بی بی پیچھے خیمے کے روتی تھی زار زار
صاف آتی تھی صدا مرے بیکس ترے نثار 
ہے ہے حسینؑ تیرا گلا اور چھری کی دھار
سونا ہے کل زمیں پہ مرے رشک ماہ کو
بالوں سے جھاڑآئی ہوں میں خواب گاہ کو

۷۱
دل کا پتا ہے غم سے کلیجہ ہے چاک چاک
کیسا ملال خیز ہے دشت ہولناک
چلتی ہے لوں کبھی کبھی اُڑتی ہے زرد خاک 
گریاں رہی تو شب کو میں ہو جاؤں گی ہلاک
جنگل کے لوگ آکے نہ لشکر کو لوٹ لیں
دشمن کہیں نہ فاطمہؐ  کے گھر کو لوٹ لیں

۷۲
بیٹی نثار ہو گئی اچھے مرے پدر 
اٹھواؤ خیمہ جلد یہاں سے کرو سفر
کانوں پہ ہاتھ رکھے رہی ہوں میں رات بھر 
ڈرتا ہے دل کہ چھین نہ لیوے کوئی گہُر
کانوں سے بالیاں جو اتا رے تو کیا کروں
کوئی طما نچہ آن کے مارے تو کیا کروں

۷۳
ہردم صدا یہ آتی تھی یا سرور  زمن
اب گردنیں ہیں آل محمدؐ کی اور رسن
قسمت میں ہے کہ رانڈ بنے اک نئی دلہن
بھائی سے چھوٹ جائے مصیبت زدہ بہن
برباد خاندان رسولؐ کہ یم ہو
ڈھل جائے دو پہر تو سکینؐہ یتیم ہو

۷۴
کس کو یتیم کہتے ہیں یا شاہ دین پناہ 
یہ کیا غضب ہے کون سا مجھہ سے ہوا گناہ
روکا ہے واں ہمیں کہ نہ چشمہ جہاں نہ چاہ
کیا خوب مہمانی آل نبیؐ ہے واہ
فا قہ توارِث ہے ہمیں اس کا گلا نہیں
گذرے ہیں تین روز کہ پانی ملا نہیں

۷۵
بیٹی کے اس کلام پر روئے امام دیں 
منھ چوم کر کہا کہ انہیں تم ڈرو نہیں
زندہ ابھی تو ہے پدربے کس و حزیں
بی بی نہ  روؤ! دور نہ جائیں گے ہم کہیں
مہماں ہوئے ہیں جن کے وہ ہم کو بلاتے ہیں
پانی تمھارے واسطے لینے کو جاتے ہیں

۷۶
اچھا نہ یاں رہیں گے جو لگتا ہے تم کو ڈر
ہم بعد عصر آج ہی کر جائیں گے سفر
ان بھولی بھولی باتوں پہ قربان ہو پدر 
سچ ہے کہ یہ مقام نہایت ہے پر خطر 
دشمن ہیں سب امام غریب الدیار کے
رکھو!دومان کے پاس یہ بندے اتار کے

۷۷
ایسا نہ ہو کہ کوئی دکھا دے تمھارے کان
فکر اپنی کچھ نہیں ہے تمھارا ہے مجھے کو دھیاں
تجھ پر نثار جان حسینؑ اے سکینہؐ جاں
بن پانی اینٹھی جاتی ہے ننھی سی یہ زبان
اس غم سے مجھ کو صبر نہیں بے قرار ہوں
بی بی تمھائے منھ سے بہت شرمسار ہوں

۷۸
تم تشنہ لب ہو اور ہیں سیراب وحش و طیر
اپنا جنھیں سمجھتے تھے نکلے وہ لوگ غیر
بس اب خدا اٹھائے بہت کی جہاں کی سیر
ما نگو دعا کہ باپ کا ہو خاتمہ بخیر
بیکس پہ اب کرم اجل نیک پے کرے
سپیرؑ جلد آج کی منزل کو طے کر ے

۷۹
لوا لو وداع گود میں اب والدہ کی جاؤ
گھٹتا ہے خوں حسینؑ کا آنسو نہ تم بہاؤ
چھاتی سے پھر لپٹ کے ذرا منھ سے منھ ملاؤ
اکبار اور کا کل مشکیس کی بو سنگھاؤ
آئیں نہ آج ہم تو سکینہؐ نہ روئیو 
شب کو پھوپھی کی چھاتی پہ منھ رکھ کے سوئیو

۸۰
بولی مچل کے دہ کہ نہ مانوں گی میں پدر 
جنگل میں چھوڑ کر مجھے جاؤ گے کس کے گھر
بہلائے نہ بیٹی کو یا شاہ بحر و بر 
یہ پیار آخری ہے مری دل کو ہے خبر
میں خوب جانتی ہوں کہ منھ موڑتے ہیں آپ
صفراؐ تو واں چھٹی مجھے یاں چھوڑتے ہیں آپ

۸۱
مانوں نہ ایک میں کوئی مجھ سے کہے ہزار 
باتیں ہیں سب فراق کی پاشاہ نامدار
مجھ کو اتارے دیتے ہو گودی سے بار بار
بس بابا جان دیکھ لیا آپ کا بھی پیار
ہے ہے طبیعت آپ کی بیٹی سے مٹ گئی
اتنی سی عمر میں مری قسمت پلٹ گئی

۸۲
حضرت کے سامنے تو ہے اعدا کا ہے ستم
فاقے پہ فاقہ دکھ پہ ہے دکھ اور غم  پہ غم 
ہوگا نہ جب کوئی تو رہیں گے کدھر کے ہم 
شب کیسی دن کود شت میں لٹ جائیں گے حرم
ہوں گے وہ ظلم جو نہ سنے ہوں جہاں میں
رسّی گلوں میں ہوگی گلے ریسمان میں

۸۳
جس دم کیسے سکینہ ؐنے یہ جاں گزرا کلام 
روئےلپٹ کے زینبؐ ناشاد سے امام
قدموں پہ بھی جھکی ہوئی بانوؐ ے  نیک نام 
کھو لے سروں کو پیٹتی تھیں بیبیاں تمام
آمادۂ سفر تھا مسافر عراق کا 
تھا شور الوداع کا اور الفراق کا

۸۴
نکلے حرم سرا سے شہ آسماں شکوہ 
پر نور ہو گئے رخ روشن سے دشت و کوه
ہاتھوں پہ سر دھرے تھے جوانان حق پژوہ
حقا کہ بادشاہ عجب تھا عجب گروہ
ایذا تھی عشق شاہ میں چین ان کے واسطے
بہر حسینؑ وہ تھے حسینؑ ان کے واسطے

۸۵
دیندار سر فروش وفا دار اہل درد
سرمہ ہے چشم حور کا جن کے قدم کی گرد
لب پیاس سے کبود تو فاقوں سے زنگ زرد 
دم میں مگر صفوں کو الٹ دیں دم یزد
رستم نظر ملا نہ سکے ان کی چشم سے
مرجائے ڈر سے شیر کو دیکھیں جو خشم سے

۸۶
ہر بات میں خشوع و خضوع و فردتنی 
محتاج پر حسینؑ کی دولت سے دل غنی
قبضے میں ہے کمان ہنر نازک افگنی
جنگ آزما ہز بر دغا تیغ کے دہنی
گر آسماں گرے تو ز میں پرکھڑے رہیں
ٹل جائے کوہ پر قدم ا ن کے گڑے رہیں

۸۷
تھا ولولہ جہاد کا مشتاق جنگ تھے 
کمریں کسی کھنچے ہوئے گھوڑوں کے تنگ تھے
راتوں میں بے قرار کمیت دسرنگ تھے
تھے بحر میں نہنگ تو بر میں پلنگ تھے
گھوڑے اڑا کے تیغ سے بجلی کو پے کر یں
پانی تو کیا ہے آگ کے دریا کو طے کریں

۸۸
ان سب کرلے کے آئے جودشت دغا میں شاہ
غل تھا عجب شکوہ کا لشکر ہے واہ واہ
صف باندھ کر کھڑے ہوئے جس دم وہ رشک ماہ
دیوار نور کھنچ گئی گو یا میان راه
جلوہ یہ خوں کا غازیوں کے تا فلک گیا
بولے ملک زمین کا سارا چمک گیا

۸۹
کھولا جو رن میں حضرت عباس نے علم
رفت ہوئی نثار تصدق ہوا خشم
اڑنے لگا ہوا سے پھر یراجو دم بہ دم
دشت د غا میں پھیل گئی نگہت ارم
پرچم فزوں تھا حسن میں کیسوے حو رسے
خورشید زرد ہو گیا نیچے کے نور سے

۹۰
ناگاہ کوس حرب بجا فوج میں ادھر
شور دہل سے آ گئے جنبش میں دشت دور
گر جا جو طبل رعد پکار اکہ الحذر 
قرنا کے غل نے کر دیا گوش سیہر کر
ڈھالوں کا ابرا ٹھا کہ ز میں تیرہ ہو گئی
تیغوں کی بجلیوں سے نظر خیره ہو گئی

۹۱
نکلے دغا کو شہ کے رفیقان بے نظیر 
چمکی ادھر سے تیغ تو بر سے اُدھر سے تیر

لیکن کہاں قلیل کہاں لشکر کثیر
خوں کی شفق میں ڈوب گئے وہ مہ منیر
نے بھوک سے ہر اس انھیں تھانہ پیاس سے
سینوں پہ زخم کھاتے تھے کس کس حو اس سے

۹۲
اک بار دس ہزار کمانیں ہوئیں جو زہ
تیر آے اس طرح کہ برستا ہے جیسے منھ
نے تھی شکن جبین پہ نہ ابرو پہ تھی گره
نیروں سے نازیوں کی قبائیں بنی زرہ
سوے جناں پچاس مدد گار شہ گئے
بائیس شیر فوج حسینی میں رہ گئے

۹۳
یوں ان کے بیچ میں تھے شہ آسماں خباب
ہو جس طرح خطوط شعاعی میں آفتاب
چہروں پہ یہ صفا کہ ضجل موتیوں کی آب 
تھامے شکار بند کوئی اور کوئی رکاب
آنکھیں لڑی ہوئی تھیں صف فوج شام سے
تلواریں اگلی پڑتی تھیں ان کی نیام سے

۹۴
وہ گورے گورے جسم قبائیں وہ تنگ تنگ
چہرہ کسی کا غیرت گل کوئی سبز رنگ
ہاتھوں میں زور صف شکنی دل میں شوق جنگ
وہ موسم شباب جوانی کی وہ اُمنگ
رنگ رگ میں ان کی زور شجاعت بھرا ہوا 
آنکھوں میں نشۂ مے وحدت بھرا ہوا

۹۵
نکلے رضا جہاد کی لے کر جو وہ دلیر
ہر صف پہ یوں گئے کہ چھٹتا ہے جیسے شیر
انبار دست و پا کے ہوئے اور سروں کے ڈھیر
مر کش تھے واں کے ان کی ز بر دستیوں سے زیر
جن کے خدنگ گرتے تھے بکتر کو توڑ کر
بھاگے وہ مثل تیر کمانوں کو چھوڑ کر

۹۶
لڑکے کئی بڑے کہ جواں خوں میں بھر گئے
گھوڑوں پہ جو چڑھے تھے سران کے اڑ گئے
بجلی سے نیچے اِدھر آئے اُدھر گئے
دو کرد یا اسے تو اسے چار کر گئے
دہشت سے زرد تھے یہ شجاعوں کا رنگ تھا
اسوار کی کمر تھی نہ گھوڑے کا تنگ تھا

۹۷
یکتا تھے جو جواں اجل ان کے دو چار تھی 
گرتی ہیں بجلیاں یہی ہر سو پکار تھی
یارا قرار کا نہ مجال فرار تھی
چھوٹے سے نیمچوں کی چمک دل کے پار تھی
تھا شور کس جری کے پسر یہ دلیر ہیں
حضرت پکارتے تھے یہ شیروں کے شیرہیں

۹۸
نصف النہار تک تھا یہ ہنگامۂ جد ال
آئی مگر قیامت کبریٰ دم زوال 
مارا گیا جہاد میں قاسمؑ حسنؑ کا لال
دولھا کی لاش لاش ہو گئی گھوڑوں سے پائمال
گھر سے نکل کے شہ کی بہن پیٹنے لگی
سہرا بڑھا کے سر کو دو لہن پیٹنے لگی 

۹۹
لپٹی دولہن سے دولھا کی ماں پھینک کر ردا
کہتی تھی میں نہ مر گئی ہے ہے ہوا یہ کیا
بچپن میں رانڈ ہو گئی تو وا مصیبتا
ناشاد نامراد بہو میں ترے فدا
یہ داغ تھا نصیب میں تجھ سوگوار کے
رنڈ سالہ پہنو بیاہ کا جوڑا آتار کے

۱۰۰
یہ شور تھا کہ ان کے فضہ نے دی خبر
لو سوگوار و لوٹ گئی شاہ کی کمر 
بیٹھے ہو کیا اٹھو علم آتا ہے خوں میں تر 
مارے گئے فرات پہ عباسؑ نامور
ما تم کر وعلےؑ کا بھرا گھر اجڑ گیا
فریاد ہے کہ بھائی سے بھائی بچھڑ گیا

۱۰۱
دوڑے دولہن کو چھوڑ کے ناموس مصطؑفا
کوئی تو ننگے سر تھی کوئی تھی برہنہ پا
اُٹھی مگر نہ زوجۂ عباس بادفا 
دو رانڈیں پیٹنے لگیں مسند پہ ایک جا
پُرسا دلہن کو دی تھی وہ اور دلہن اسے 
بانوؐ اسے سنبھالے تھی شہ کی بہن اسے

۱۰۲
روتا تھا ماں کے پاس علمدار کا پسر 
کہتا تھا ہم یتیم ہوئے مر گئے پدر
چلاتی تھی تڑپ کے سکینہؐ بچشم تر 
لٹ جائیں گی چچی مجھے اس کی نہ تھی خبر
پانی کے ما نگنے پہ بہت شرمسار ہوں
ہے ہے مری چچی میں تمھارے نثار ہوں

۱۰۳
پر سے سے بیبیوں کو ہوا تھا نہ الفراغ
جو رن میں غل ہوا کہ لٹا فاطمؐہ کا باغ
پیری میں قہرہے پسر نوجواں کا داغ 
لو گھر ہوا امام دو عالم کا بے چراغ
پہونچے ہیں دیر میں جوتن پاش پاش پر
آیا ہے غش حسینؑ کو اکبر کی لاش پر

۱۰۴
لکھتا ہے یہ حمیدؔ کہ سنتے ہی یہ خبر
سیدا نیاں خیام سے دوڑیں بر ہنہ سر 
اک آسمان نور سے نکلے کئی قمر
چہروں پہ تھی یہ ضو کہ ٹھہرتی نہ تھی نظر
ظاہر تھا صاف سب کے رخوں کی سرشت سے
حوریں نکل پڑی ہیں کھلے سر بہشت سے

۱۰۵
اک بی بی سب کے آگے تھی بکھراے سر کے بال
صورت جو تھی علیؐ کی تو خیرالنساء کی چال
ملتا تھا چرخ کہتی تھی جب وہ بصد ملال 
پالا تھا کن دکھوں سے تجھے ہائے میرے لال
صد قے گئی د لہن بھی نہ ماں کو دکھا گئے 
اے میرے شیر موت کے پنجے میں آگئے

۱۰۶
آئی جناب فاطمہؐ کی یک بیک صدا
اے زینبؐ اپنے لال کو تو رور ہی ہے کیا
کاٹا ستمگروں نے مرے لال کا گلا
میں ننگے سر ہوں دے مجھےپر سا حسین کا
روندیں گئے اب سوار تن پاش پاش کو 
کس سے کہوں اٹھائے جو بیکس کی لاش کو

۱۰۷
زینبؐ نے بڑھ کے فوج کی جانب جو کی نگاہ
دیکھا کہ ہے سناں پہ سر شاہ دیں پناہ
ہے ہے حسینؑ کہہ کے گری وہ با شک وآہ
چلائی ہائے خانۂ ز ہراؐ ہوا تباہ
ہم سب کے چین اب تہ افلاک اُٹھ گئے
ہے ہے جہاں سے پنجتن پاک اٹھ گئے

۱۰۸
لوٹا بلا کے  گھر سے محمدؐ کی آل کو
پیاسا کیا شہید شہ خوش خصال کو
ہے کفن دیا بھی نہ زہراؐ کے لال کو
لوگو! خبر کرو اسد ذوالجلال کو
دیکھیں بغور زخم تن پاش پاش کے 
ٹکڑے اٹھائیں آن کے بیٹے کی لاش کے

۱۰۹
لاشے کے گرد جمع تھے ارواح انبیاء
سرپیٹتے  تھے غم میں نواسے کے مصطفؐا
وا من تلک تھا چاک گر یبان مرتضاؑ
ہے ہے حسینؑ کہہ کے تڑپتے تھے مجتباؑ
زہراؐ پچھاڑیں کھائی تھیں دلبر کی لاش پر
برپا تھا حشر شافع محشر کی لاش پر

۱۱۰
اب اے انیس سبط بنی سے یہ عر ض کر 
بلوائیے مزار پہ یا شاہ بحر و بر
کب تک پھرے غلام زمانے میں در بدر 
یہ عمر پنج روزہ اسی در پہ ہو بسر
واں خاک ہو اگر تو عجب مرتبا ملے
بس اک لحد کی صحن مقدس میں جاملے


سلام

آکے جو بزم عزا میں رو گئے 
مجرئی وہ فرد عصیاں و ضو گئے
یاد آیا دامن مادر کا چین
پاؤں پھیلا کر لحد میں سو گئے
اشک کیا نکلیں کڑے احوال پر
سنتے سنتے قلب پھر ہو گئے
موت آئی ہے محبو الفراق 
آج وعدے سب برابر ہو گئے
ہاتھ سے جاتا رہا نقد حیات 
جان لے کر آئے بے جان ہو گئے
عالم فانی میں کیا تم کو ملا
اور کچھ اپنی گرہ سے کھو گئے
راحت آباد عدم ہے خوب جا
پھر نہ آئے وہ جہاں سے جو گئے
ہتھکڑی اور بیٹریوں کو دیکھ کر
کچھ دست ریا عابد کے ٹھنڈے ہو گئے


قطعہ

چھد گیا مثل گہرنا وک سے حلق
لعل سی جاں اپنی اصغر کھو گئے
خون گردن سے جو کلا گرم گرم
بھر کے آہ سرد ٹھنڈے ہو گئے
آکے تربت پہ پکارے شاہ دیں
ہائے آج اصغر اکیلے ہو گئے
الم پیری میں یہ غفلت آنیس
رات بھر جاگے سحر کو سو گئے


رہاعی 

رونے کا رسول حق صلا دیتے ہیں
شیعوں کو ملائکہ دعاد یتے ہیں
کہتا ہے یہ چشم سے ٹپک کر آنسو
ہم وہ ہیں کہ دوزخ کو بجھادیتے ہیں


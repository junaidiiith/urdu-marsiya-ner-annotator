جلد ششم
مرثیہ میر انیس


۳۷
آمد ہے کربلا کے نیستان مین شیر کی
ڈیوڑھی سے چل چکی ہے سواری دلیر کی
جاسوس کہہ رہے ہین نہین راہ پھیر کی
غش آگیا ہے شہ کو یہ ہے وجہ دیر کی
خوشبوے دشت باد بہاری قریب ہے
ہشیار غافلو کہ سواری قریب ہے
۳۸
آتا ہے وہ جری جو ہزارون مین فرو ہے
شیرون کا شیر عازم دشت نبرد ہے
دہشت سے آفتاب کا چہرہ بھی زرد ہے
بڑھ کر پرے سے جو اُسے کے رو وہ مرد ہے
سربر کوئی ہوا نہین اس خاندان سے
گھر مین انھین کے اُتری ہے تیغ آسمان سے
۳۹
مشہور ہین جہان مین یہ صفدر و حیدر ۔۔۔۔۔۔
جبار کے غضب کا نمونہ ہے ان کا قہر
لڑنے مین آگئی جو شجاعت کی انکو لہر
لاکھون سے ایک وار مین یہ چھین لینگے نہر
فرزند ہین علی سے شہ کائنات کے
لاشون کے پُل بندھین گے کنارے فرات کے
۴۰
ہان نور چشم فاتح خیبر قریب ہے
لو وارث کشدۂ انتر قریب ہے
لخت دل درندۂ اژدر قریب ہے
جو تیغ کا دہنی ہے وہ صفدر قریب ہے
جوہر کبھی چھپے نہین تیغ اصبل کے
کاٹے انہین کی تیغ نے پر جبرئیل کے
۴۱
یکتاے روزگار ہین سب شیر حق کے لال
ایک اک جری ہے شیر درندہ دم جدال
ان سے مقابلہ کی بھلا ہے کسے مجال
جرأت وہی ہے غیظ وہی ہے، وہی جلال
دکھلائین گے چلن اسد کردگار کا
گھر گھاٹ انکی تیغ مین ہے ذوالفقار کا
۴۲
رشک چمن ہین سب پہ گُلِ سر سید یہ ہے
آفاق مین نظیر ہزبر احد یہ ہے
ذی مرتبت ہے صاحب فہم و خرد یہ ہے
عباس نام کیون نہو کسکا اسد یہ ہے
دیکھا نہین جہان مین شیر اس جمال کا
در نجف ہے فاطمہ زہرا کے لال کا
۴۳
اللہ ری آمد آمد عباس  صف شکن
لرزان تھے کوہ ہلتے تھے دل کانپتا تھا بن
جنگل کے شیر بن گئے تھے خوف سے ہرن
اک شور تھا کہ آج پڑیگا غضب کا رن
یہ شیر کم نہین اسد قلعہ گیر سے
گویا مقابلہ ہے جناب امیر سے
۴۴
تھا فوج قاہرہ مین تلاطم کہ الحذر
تھین موج کی طرح سب اِدھر کی صفین اُدھر
چکر مین تھی سپاہ کہ گردش مین تھا بھنور
پانی مین تھے نہنگ اُبھرتے نہ تھے مگر
موجین فقط نہ بھاگی تھین مُنھ موڑ موڑ کے
دریا بھی ہٹ گیا تھا کنارے کو چھوڑ کے
۴۵
چھایا تھا سب پہ رعب علمدار نوجوان
تسلیم کو جھکے ہوئے تھے فوج کے نشان
گوشہ امان کا ڈھونڈھ رہی تھی ہر اک کمان
ترکش بھی تھے ہراس مین کھولے ہوے دہان
تیرون کو بے کمان تھا اراہ گریز کا
مُنھ کُند ہو گیا تھا ہر اک تیغ تیز کا
۴۶
ہلچل یہ تھی کہ گرد سواری عیان ہوئی
گویا چمن مین باد بہاری عیان ہوئی
آہ خدا کے شیر کی ساری عیان ہوئی
آپ آئے کیا کہ قدرت باری عیان ہوئی
روشن تھا شمع طور سے پرتو حضور کا
خلعت ملا زمین مقدس کو نور کا
۴۷
اک شور تھا کہ آج زمین آسمان ہے
صحراے کربلا نہین دنیا کی جان ہے
اُترا زمین پہ چاند یہ خالق کی شان ہے
ذرون نے دی صدا کہ خدا مہربان ہے
پرتو ہے یہ رخ خلف بو تراب کا
دیکھو اُلٹ گیا ہے ورق آفتاب کا
۴۸
نقش سم فرس کی ضیا پر کرو خیال
اختر کہین ہین بدر کہین ہین کہین ہلال
ہے دوپہر کے بعد سدا شمس کو زوال
یان ہے وہی عروج زہے حشمت و جلال
پروانہ آفتاب ہے چہرے کے نور پر
گھوڑے پہ آپ ہین کہ تجلی ہے طور پر
۴۹
آئینۂ جبین سے صفا آشکار ہے
ابرو سے ماہ نو کی ضیا آشکار ہے
چشم گہر فشان سے حیا آشکار ہے
رخ سے جلال شیر خدا آشکار ہے
رستم بھی چڑھ سکے گا نہ مُنھ پر دلیر کے
چہرہ تو حور کا ہے پہ تیور ہین شیر ککے
۵۰
نور جبین نے جلوۂ قدرت دکھا دیا
چہرے نے حسن صبح صباحت دکھا دیا
ابرو نے رنگ تیغ شجاعت دکھا دیا
قامت نے سبکو طور قیامت دکھا دیا
جنگل کو بُوئے کوچۂ گیسو بسا گئی
کپڑون سے نکہت گل فردوس آگئی
۵۱
ابرو نہین ہین چشم مروت نہاد پر
نُون لکھ دیا ہے صانع قدرت نے صاد پر
دید اِسکی فرض عین ہے خوش اعتقاد پر
قربان ہے صبح و شام بیاض سواد پر
سادہ نگین جدید کا دُرّ نجف مین ہے
پتلی نہ جانیو دُر مکنون صدف مین ہے
۵۲
اعجاز لب ہین چشم مین سحر حلال ہے
پتلی نہین ہے چہرۂ یوسف کا خال ہے
تعریف کیا کرین کہ دہن بے مثال ہے
تقسیم جزئ و لایتجر محال ہے
ٹھہرا لیا ہے نقطۂ فرضی دہن نہین
اسرار کردگار مین جاے سخن نہین
۵۳
شیرین لبون کی مدح مین اب ناطقہ ہے بند
لائیگا ہر سخن مین نمک یہ کہان سے قند
پھیکی جو بات ہے وہ زبان کو نہین پسند
عالم ہے انکے شور تکلم سے بہرہ مند
نہ قند مین یہ لطف نہ شاخ نبات مین
صانع نے بھر دیا ہے مزا بات بات مین
۵۴
بیمثل ہین خوشا در دندان کی آب و تاب 
در عدن کو دیئے ہین دندان شکن جواب
یوسف نے دیکھے تھے یہی اختر میان خواب
طالع چمک گئے مہ کنعان ملا خطاب
باتون مین لب جو کھلتے ہین اس خوشخصال کے
ہیرون کی چہوٹ پڑتی ہے ٹکڑونپہ لعل کے
۵۴
قربان رونق خار خسار سرخ فام
یہ صبح ہے حلب کی تو گیسو ختن کی شام
والیل گرد سورۂ الشمس ہے تمام
گویا جناب خضر کا ظلمت مین ہے مقام
تقسیر خط کی مصحف ایمان کے گرد ہے
دیکھو ہجوم مور سلیمان ککے گرد ہے
۵۵
یہ خط نہین ہے دفتر قدرت نگار ہے
عنبر ۔۔۔۔۔۔۔۔۔ قلم مشکبار ہے
لاریب فیہ مصحف پروردگار ہے
واضح یہ ہے کہ جلد سے خط آشکار ہے
مُنھ دیکھے جسکو نور کا سورہ نہ یاد ہو
تاریک شب مین پڑھ لے جو روشن سوار ہو
۵۶
روشن گر زمانہ ہے صبح گلو کا نور
دیکھے اگر تو شرم سے گردن جھکا حور
نور خدا کا صاف گریبان سے ہے ظہور
پروانہ شمع حسن پہ جسکے چراغ طور
بوسون کو حورین رہ گئی ہین ہونٹ چاٹ کے
پریون نے جان دی ہے گلے کاٹ کاٹ کے
۵۷
شانے سپہر حُسن کے دو آفتاب ہیں
بازو مثال دست خدا لاجواب ہین
ساعد براے تیغ و سپر انتخاب ہین
ہاتھون سے بادشاہ و گدا فیضیاب ہین
اُلٹا ہے آستین کو جو حیدر کی شان سے
اُگلی ہوئی ہے تیغ یداللہ میان سے
۵۸
ساعد مین زور وہ کہ زبردست زیر ہین
ایذا مین باحواس ہین فاقون مین سیر ہین
لاکھون پہ حملہ کرتے ہین ایسے دلیر ہین
پنجے کا اِنکے ذکر بھلا کیا کہ شیر ہین
زہرہ ہے ڈر سے آب کیو مرت و گیو کا
مُنھ پھر گیا ہے اِنکے طمانچے سے دیو کا
۵۹
طاقت بھی انکے بازوون کا ایک نام ہے
زور اِنکا خانہ زاد تہور غلام ہے
اقبال اِنکے گہر کا مدارالمہام ہے
انکے جلو مین فتح و ظفر صبح و شام ہے
ہر دم قشون جاہ و حشم ساتھ رہتے ہین
نصرت کو انکی غاشیہ بردار کہتے ہین
۶۰
فوج اِنکی شان و شوکت و اقبال و جاہ ہے
مردانگی غلام جلالت سپاہ ہے
ثابت قدم ہین یہ دم تیغ اِنکی راہ ہے
جرأت ہے انکا حشم شجاعت نگاہ ہے
فوجون سے معرکہ مین نشان چھین لیتے ہین
سید ہین آن بان پر یہ جان دیتے ہین
۶۱
مر جائین نامراد یہ اِنکی مراد ہے
ناشادیٔ جہان ہو تو دل انکا شاد ہے
کم اِنکے آگے لشکر ابن زیاد ہے
جویا ہین کافرون کے یہ شوق جہاد ہے
دنیا ہو اک طرف تو یہ کچھ جانتے نہین
اللہ و پنجتن کے سوا مانتے نہین
۶۲
انسے ہین سب جہان کے زبردست زیردست
لشکر تباہ کر دیے فوجون کو دی شکست
دیکھے ہین شیر حق کی لڑائی کا بندوبست
آنکھ انکی حق نما ہے نظر انکی حق پرست
روح الامین پرون کو بچھاتا ہے فرش پر
سر اِنکے خاک پر ہین نماز اِنکی عرش پر
۶۳
سینہ کا آئینہ ہے کدورت سے پاک و صاف
برعکس اِنسے جو وہ خط سے ہے برخلاف
جرأت کا اِنکی قاف سے شہرہ ہوتا ہے بہ قاف
سو سو صفون کو صاف کیا ہے دم مصاف
دعوا نہو جسے یہ اُسے ٹوکتے نہین
تلوار جب چلے تو سپر روکتے نہین
۶۴
اب کس طرح ثبات قدم کو کرون رقم
کاغذ پہ رُک گیا ہے صدا دیکے یہ قلم
نعلین پائے حضرت عباس کی قسم
ٹل جائے کوہ پر نہ ٹلین گے جگہ سے ہم
ثابت ہوا کہ قابل شرح و بیان نہین
خامہ کا ذکر کیا ہے سپاہی روان نہین
۶۵
وصف صلاح جنگ مین اب لڑ گئی جو جان
اے ذہن آج ہے تیری تیزی کا امتحان
مضمون نئے تراش تو اے خنجر زبان
جوہر شناس بیٹھے ہین اے تیغ طبع ہان
منزل ابھی ہے دور صف کارزار کی
رہ جائیو نہ تجکو قسم ذوالفقار کی
۶۶
یہ خود آہنی نہین فرق جناب پر
سر پوش نور ہے قدح آفتاب پر
ابر آگیا ہے فرق رسالت مآب پر
یا تاج خسروی ہے سر بوتراب پر
سایہ مین اِسکے جو وہ سعید زمانہ ہے
اقبال کے ہما کا یہی آشیانہ ہے
۶۷
مردم کو اِس نے زرہ کی زیارت ضرور ہے
حلقون مین جسکے حور کی پتلی کا نور ہے
موسیٰ کا ہے یہ قول کہ قندیل طور ہے
داودٔ کہتے ہین کہ یہ جوشن زبور ہے
کشاف امر حق ہے بیان ہر سعید کا
ہان ترجمہ ہے مصحف ربِ مجید کا
۶۸
رکھتا نہین کسی سے کدورت یہ خوش نہاد
اِلاّ عدوے آل پیمبر سے ہے عناد
چار آئینہ ہے رحمت و انصاف و عدل و داد
بس پنجتن کا نام سپر ہے دم جہاد
بن جائیگا امان کا حصار آئینہ یہی
جوشن بھی سپر یہی چار آئینہ یہی
۶۹
پیشانی آئینہ رخ جان پرور آئینہ
دوش آئینہ ہے سینۂ مہ پیکر آئینہ
بر مین دل آئینہ جسدِ انور آئینہ
ہر آئینہ سے بہتر و خوشتر ہر آئینہ
بیحد و بیحساب و شمار آئینہ ہین یان
چار آئینہ کے بدلے ہزار آئینہ ہین یان
۷۰
دستانہ ہے کہ تیغ یداللہ کا ہے نیام
مُنھ مین کلائی شیر کے یہ ہے انہین کا کام
قالب ظفر کا فتح کا گرز در کا مقام
پنجہ ین ہے جو تیغ تو قبضہ مین روم و شام
دنیا ین کوئی انسے نہ افضل نہ دین مین
قوت خدا کے ہاتھ کی ہے آستین مین
۷۱
یہ شیر نیستان ولایت کے ببر ہین
بیشے مین شیر حق ک پلے وہ ہزبر ہین
چُپ جانیو نہ اِنکو یہ مختار صبر ہین
کڑکین اگر تو برق ہین گرجین تو ابر ہین
رب و علا کا قہر انہین کا جلال ہے
برق اِنکی تیغ ہے تو گھٹا انکی ڈھال ہے
۷۲
روباہ دل ہین شیر ژیان اِنکے سامنے
لرزان ہین مثل پیر جوان انکے سامنے
پشّے سے کم ہے پیلومان انکے سامنے
کھلتی نہین کسی کی زبان انکے سامنے
تن ٹکڑے ہوکے خاک کے پیوند ہوتے ہین
انسان تو کیا دم بند ہوتے ہین
۷۳
ہے دوش صبح عید شب قدر ہے سحر
قدرت کی ہے بہار اِدھر شب اُدھر سحر
ایک ماہ ہے تو چار ستار ہین جلوہ گر
گویا دولھن بنی ہوئی ہے لیلی ظفر
جو خوبیان کہ چاہئین وہ سب حصول ہین
معشوق سبزہ رنگ کے دامن مین پہول ہین
۷۴
ہے وصف تیغ مین سپر انداختہ زبان
کٹ کٹ کے حرف آتے ہین لب پر دم بیان
مضمون ہین مثل برق جہندہ شرر فشان
پیدا صریر کلک سے ہے شورالامان
کیونکر کوئی کلھے جو مجال رقم نہو
خامہ کو خوف ہے کہ زبان پھر قلم نہو
۷۵
قد کتنا خوشنما ہے بدن کس قدر ہے گول
جوہر شناس ہے تو اسے موتیونمین تول
مفتاح فتح ہے در نصرت کو اس سے کھول
وہ تیغ ہے خراج صفاہان ہے جسکا مول
اشراف کا بناؤ رئیسون کی شان ہے
شاہون کی آبرو ہے سپاہی کی جان ہے
۷۶
دل سوز شعلہ خو شرر انداز جانگداز
لشکر کش و شکست رسان و ظفر نواز
خونخوار و کج اداؤ دل آزار و سرفراز
حاضر جواب تیز طبیعت زبان دراز
سج اُسکی ہے پسند جوان کو سجی نہو
معشوق پھر نہین اگر اتنی کجی نہو
۷۷
جو اسمین بات ہے وہ صفائی کے ساتھ ہے
اک رنگ صلح کا بھی لڑائی کے ساتھ ہے
چکنا بدن ہی مُنھ کی رُکھائی کے ساتھ ہے
قامت مین راستی کج ادائی کے ساتھ ہے
تھی صاعقہ زمین پہ تو برق آسمان پر
فقرے تھے ذوالفقار کے اُسکی زبان پر
۷۸
پشہ وہ اُسکا در وہ باریکیٔ خمیر
کس بَل مین بیمثال اصالت مین بے نظیر
جنگ آزما خراج ستانندہ ملک گیر
گیتی نورد بادیہ پیما فلک مسیر
اُسکا جلال خلق مین کسپر جلی نہین
کوچہ دہ کون سا ہے جہان یہ چلی نہین
۷۹
چھوڑے اگر شعاع کی چلمن نہ آفتاب
کیا تاب ہے کہ لاسکے اُسکے چمک کی تاب
آفت کا دم ہے قہر کی تیزی غضب کی آب
دشمن اِسے جو رات کو دیکھے میان خواب
بھاگے ہزار وہ پہ نہ پاے مفر کہین
بستر پہ تن کہین ہو دم صبح سر کہین
۸۰
ہے گرچہ علم تیر مین قادر وہ ارجمند
لیکن کمان نہ ساتھ ہے نہ تیر نہ کمند
تیغ و سپر ہے یا علم شاہ سر بلند
سب حربے دور کے ہین بہادر کو ناپسند
کیا خوف اِنکو نہر پہ گر روک ٹوک ہے
نیزہ نہین جو پاس اک اسمین بھی نوک ہے
۸۱
صدقے علم کے حضرت عباس کے نثار
طوبا شکوہ عرش تجمل فلک وقار
شمشاد سبز پوش گلستان اقتدار
حمزہ کا اقتدار تو جعفر کا افتخار
جھکتا ہے جس سے عرش یہ پایا اسیکا ہے
ظل خدا پہ دھوپ مین سایا اسیکا ہے
۸۲
پنجہ وہ اور سبز پھر ہرا وہ اسکی لہر
سبزہ بھی جسکے عشق مین کھائے ہوئے تھا زہر
دامن ہے بادبانِ جہان امام دہر
موجین دکھا رہی ہین بہشت برین کی نہر
پنجہ کا نور سبز پھرہرے کے ساتھ ہے
طوبا کی شاخ سبز پہ مریم کا ہاتھ ہے
۸۳
دامن وہ سبز اور وہ پنجہ کا اُسکے نور
نکلا ہوا ہے قصر زمرد سے روے حور
فرق جناب خضر پہ روشن ہے شمع طور
بے شبہ دو امام کے ہے نور کا ظہور
اُسکا علم یہ ہے جو شہ مشرقین ہے
گویا حسن کے دوش  پہ دست حسین ہے
۸۴
زر ربز تھا جو پنجۂ پُرنور برقتاب
بام فلک پہ چادرین پھیلائے تھے سحاب
کیا ذکر اُسکی موج کا بخشش کا کیا حساب
تھا جس نشان پاک کے سایہ مین آفتاب
جھکتا تھا اُسکے سامنے جو سرفراز تھا
ذرون کا ذکر کیا ہے وہ اختر نواز تھا
۸۵
دربار تھا بصورت نیسان سحاب پر
اختر نثار تھی کرم بیحساب پر
اُس سے جلا تھی روے مہہ نقرہ تاپ پر
سکہ تھا اُسکا اشرفی آفتاب پر
ہر وقت دست جود و سخات بلند تھا
شب تھی جو فیضیاب تو دن بہرہ مند تھا
۸۶
جیسا علم تھا ویسا ہی تھا حامل علم
حورین بلائین لیتی تھین دونون کی دمبدم
پریون مین شور تھا کہ سلیمان کی قسم
حمزہ کی تھی یہ شان نہ جعفر کا یہ حشم
اوج اسکا کیون نہوکہ علی کا نشان ہے
یہ جان ہے علم کی علم اسکی جان ہے
۸۷
لکھتا ہے اب کمیت قلم سرعت سمند
آہو شکار شیر طبیعت وغا پسند
نازک مزاج و خوش قدر و طناز و سربلند
وہ پیش و پس وہ سم وہ کنوتی وہ جوڑبند
اُتری تھی اک پری فرش تند خو نہ تھا
سرعت بھری ہوئی تھی رگون مین لہو نہ تھا
۸۸
اُڑ جاتا تھا جو سن سے تو اِسکا سبب یہ تھا
سرعت کاسین سم تھے تو لون اُسکی نعل پا
تھی ہر قدم پہ چال نئی اور نئی ادا
صرصر کہین نسیم کہین تھا کہین صبا
یون پھیر لیجیے نہین موقوف باگ پر
پانی پہ تھا جو موج تو سیماب آگ پر
۸۹
اسکا پسینہ عطر گل مشکفام ہے
ہر نعل کو ہلال سے تشبیہ تام ہے
کہتے ہین جسکو کبک وہ اِسکا خرام ہے
اسکے قدم کا جلوہ طاؤس نام ہے
عنقا جہان مین چلن اس باد پا کے ہین
شپر نہین کھلے ہوے بازو ہما کے ہین
۹۰
تنہا ہین اِس شکوہ سے عباس تشنہ لب
اور وبان پرے جمائے ہین صفاک ۔۔۔۔۔۔
تیغین علم کیے ہے سپاہ وغا طلب
ڈہالون سے اہل شام کے دن ہو گیا ہے سب
سرہنگ روم ورے ہین وغا پر تلے ہوے
ہین دور تک نشانون کے شقے کھلے ہوے
۹۱
کہتا ہے شمر آکے یہ ہر اک پرے کے پاس
ہان صفدران شام خبردار باحواس
مردون کو معرکہ مین نہین چاہیے ہراس
بڑھنے نہ پائین حضرت عباس حق شناس
لاکھون ہو تم وہ ایک ہے پیاسے کو ٹوک لو
جانین لڑاکے شیر کے حملہ کو روک لو
۹۴
آفت مین مبتلا ہون اسیر محن بھی ہون
فاقہ بھی تین دن کا ہے تشنہ دہن بھی ہون
بیکس بھی ہون ضعیف بھی ہون خستہ تن بھی ہون
سید بھی ہون غریب بھی ہون بیوطن بھی ہون
ناحق بڑھے ہو تیر کمانون مین جوڑ کے
کیا ہاتھ آئیگا مرے بازو کو توڑ کے
۹۵
مشہور کائنات مین ہے بھائیون کا پیار
بچپن سے مین ہون اسپہ فدا مجھپہ یہ نثار
پہلو مین دل نہو تو جگر کو کہان قرار
مجھ سے جدا ہوا نہین دم بہر یہ نامدار
جب سے خدا کے شیر نے چھوڑا جہان کو
پالا ہے مین نے گود مین اس نوجوان کو
۹۶
بازو یہی ہے ہاتھ یہی تن کی جان یہی
قوت یہی عصا یہی تاب و توان یہی
بھائی یہی پسر یہی راحت رسان یہی
خادم یہی شفیق یہی مہربان یہی
پانی پلائے جب یہ بہشتی تو پیتے ہین
ہمتو اسی جوان کے سہارے پہ جیتے ہین
۹۷
دل کی جو تقویت ہے تو قوت جگر کی ہے
سینہ کا ہے سرور ضیا چشم ترکی ہے
دولت کچھ ایک دن کی نہین عمر بھر کی ہے
پیری کا آسرا ہے نشانی پدر کی ہے
کیونکر نہ روئین روح کا اور تن کا ساتھ ہے
طفلی کی الفتین ہین لڑکپن کا ساتھ ہے
۹۸
روحین قدا ہین ایک پہ قربان ایک ہے
دین ایک ہے دل ایک ہے ایمان ایک ہے
جلدین اگرچہ دو ہین پہ قرآن ایک ہے
قالب جدا جدا ہین مگر جان ایک ہے
جب روح کوچ کر گئی پھر تن مین دم کہان
بیجان ہوا یہ جان برادر تو ہم کہان
۹۸
دنیا مین چھوٹے بھائی سے پیارا نہین کوئی
دل کا سرور آنکھون کا تارا نہین کوئی
گر ہے تو یہ ہے اور سہارا نہین کوئی
کہنے کو یون ہین سب پہ ہمارا نہین کوئی
پوچھو اسی سے بھائی سے جس جسے جدائی ہو
جب باپ ہو جہان مین پیدا تو بھائی ہو
۹۹
رو کر جو مستغیث امام بحق ہوئے
غم سے کلیجے بھائیون والون کے شق ہوئے
جو صاحب حیا تھے وہ غرق عرق ہوئے
سن کر صدا حسین کی عباس فق ہوئے
برچھی لگی الم کی دل دردناک پر
نزدیک تھا کہ گر پڑیں گھوڑے سے خاک پر
۱۰۰
گھبرا کے معرکہ سے پھر آیا جو خوشخرام
دیکھا کھڑے ہین ہاتھون سے تھانبے کمر امام
گھوڑے سے کود کر یہ پکارا وہ نیکنام
آپ آئے کیا غضب یہ کیا اے فلک مقام
سر پر عمامہ رکھیے پیمبرؐ کے واسطے
یہ اضطراب بندۂ احقر کے واسطے
۱۰۱
پھیلائے ہاتھ شہہ نے کہ آؤ گلے لگو
سینہ مرے جگر سے ملاؤ گلے لگو
بچھڑے ہین دیر سے نہ رُلاؤ گلے لگو
لو تم بھی دست شوق بڑھاؤ گلے لگو
آنکھون سے آنکھین مُنھ سے مُنھ اور لب سے لب ملین
ابکی جدا ہوے تو خدا جانے کب ملین
۱۰۲
دو ایک جا رہین یہ فلک کو نہین پسند
دنیا مین ہجر کے کسے پہونچے نہین گزند
دیکھا نہین کہ ہو کبھی رستہ اجل کا بند
آتی ہے موت جب تو پچھڑتے ہین بھائی بند
روئے جو دونون تو خوشی ایک دم رہے
تھوڑے دنون نبی و علی بھی بہم رہے
۱۰۳
وہ دل ہے داغدار جو ہجران نصیب ہے
کوئی قریب یار سے کوئی قریب ہے
اس باغ کا بھی رنگ عجیب و غریب ہے
اکثر چمن مین پھول نہین عندلیب ہے
موسم کوئی نہین چمن روزگار مین
لاکھون ہین گل کہ ٹوٹ گئے ہین بہار مین
۱۰۴
فرما کے یہ بشوق امام امم بڑھے
عباس اس طرف سے جھکائے علم بڑھے
بس ڈبڈبائے آنکھون کو دو بحر غم بڑھے
یہ سوے سینہ اور وہ سوے قدم بڑھے
دونون پہ کوہ رنج و غم ویاس گر پڑے
گردن جھکا کے پانؤن پہ عباس گر پڑے
۱۰۵
بولے گلے لگا کے شہنشاہ نامدار
اے میرے یادگار پدر مین ترے نثار
لپٹے رہو ابھی کہ جگر کو نہین قرار
بھیا ملا دو چھاتی سے چھاتی پھر ایکبار
تم کیا چلے کہ زخم جگر تازہ ہوگیا
پھر آج ہمکو داغ پدر تازہ ہوگیا
۱۰۶
دیر بغل تھے دست شہنشاہ بحر و بر
چھاتی سے سر لگائے تھے عباس نامور
حضرت کا روے پاک تھا بھائی کے دوش پر
ہچکی لگی تھی اِنکو اِدھر اور اُنھین اُدھر
تھمتی تھی رقت اِنکی نہ زہرا کے جائے کی
تھی دو طرف بلند صدا ہاے ہاے کی
۱۰۷
عباس کو سنبھالے ہوئے شیر کردگار
فرماتے تھے کہ صبر کر اے مرے گلغدار
زہرا لپٹ کے بیٹے سے کہتی تھین بار بار
بس بس نہ رو یہ مان تری تنہائی کے نثار
زینب ہے دور کون سنبھالے حسین کو
ہے ہے غش آ نہ جائے مرے نورعین کو
۱۰۸
عباس روکے کہتے تھے آقا نہ رویئے
صدقے غلام اے مرے مولا نہ رویئے
صدمے سے بیقرار ہین بابا نہ رویئے
سر پیٹتی ہین فاطمہ زہرا نہ رویئے
پردے مین کچھ نہ آل نبی کے خلل پڑے
ایسا غضب نہوکہ سکینہ نکل پڑے
۱۰۹
دل تھا جو شہ کا فرد محبت سے  بیقرار
فرمایا ہمکو گردنو پھرنے دو سات بار
بولے یہ کانپ کانپ کے عباس ذی وقار
بندے ہون لاکھ مجھ سے تو نعلین پر نثار
کیونکر کہون کہ لائق لطف امام ہون
مین تو سکینہ جان کا ادنا غلام ہون
۱۱۰
روکر کہا حسین نے اے جان الوداع
اچھا سدھارو اے مرے ذیشان الوداع
بھائی تمھارے عزم کے قربان الوداع
ہم بھی ہین اکوئی آن کے میہمان الوداع
بابا سے میری پیاس کی فریاد کیجیو
کوثر پہ جائیو تو ہمین یاد کیجیو
۱۱۱
روتے ہوے یہ کہکے چلے شاہ دین پناہ
تادیر اُس طرف رہی عباس کی نگاہ
ہمشکل مصطفا کو پکاری بامشک و آہ
آنے دیا حضور کو یہان تمنے واہ واہ
بھولے اُسے جو کہکے ہم آئے تھے آپ سے
بیٹا چچا نثار خبردار باپ سے
۱۱۲
مطلع
عباس جب سوار ہوے خوشخدام پر
نعرہ تھا دمبدم کہ تصدق امام پر
کافرس کہ برق گری فوج شام پر
غصہ سے ہاتھ شیر نے ڈالا حسام پر
بڑھکر رجز پڑھا کہ پرے تھرتھرا گئے
خیبر کے سرکشون کو علی یاد آگئے
۱۱۳
مطلع
جب رن مین آفتاب علی جلوہ گر ہوا
تھی دوپہر ڈھلی یہ گمان سحر ہوا
لشکر تمام شام کا زیر و زبر ہوا
سبکو یقین ہوا کہ علی کا گذر ہوا
بڑھکر رجز پڑھا کہ پرے تھرتھرا گئے
خیبر کے سرکشون کو علی یاد آگئے
۱۱۴
نکلے وہ شعر طبع فصاحت شعار سے
فقرے تھے جنکے تیر کہین ذوالفقار سے
لفظین تھین آبدار دُر آبدار سے
مضمون بُرش مین تیز تھے خنجر کی دھار سے
اعدا کے نظم و نسق کی صورت بدل گئی
تیغ دو دم عرب کے فصیحون پہ چل گئی
۱۱۵
نعرہ یہ تھا کہ ہم دُردر ہاے نور ہین
دنیا کے جتنے عیب ہین سب ہم سے دور ہین
خیبر کُشا کے قلب و جگر کے سُرور ہین
جرار ہین ولی ہین سخی ہین غیور ہین
اپنا چلن کھلا ہوا سب عاقلون پہ ہے
ابتک ہماری ضرب کا سکہ دلون پہ ہے
۱۱۵
جب معرکہ مین جم گئے ہین پاؤن گاڑ کے
دم مین قدم اُکھاڑ دیے ہین پہاڑ کے
روکی ہے تیغ کفر کی بستی اُجاڑ کے
پھیکا ہے گھر سے حق کے بتون کو اُکھاڑ کے
پڑھ کر درود فوج ملک مدح خوان ہوئی
جب ہم گئے تو کعبہ کے اندر اذان ہوئی
۱۱۶
درپے ہمین رہے رہ حق کی تلاش کے
ٹکڑے تلک جلا دیے کافرا کی لاش کے
چھوڑا نہ سر بدن پہ کسی بدمعاش کے
کاٹے ہمین نے ہاتھ ہر اک بت تراش کے
ناقوس کو اُٹھا کے زمین پر پٹک دیا
آتش کدونپہ تیغ کا پانی چھڑک دیا
۱۱۷
کیا کیا لڑے ہین خیبر و بدر و تبوک مین
یہ ہاتھ پیاس مین ۔۔۔۔۔۔۔۔۔۔۔ ہین نہ بھوک مین
شہرہ ہے اپنی جو دوسخا کا تلوک مین
حاتم بھی ہمسے پیچھے ہے راہ سلوک مین
بگڑے ہین جب تو خون کے دریا بہائے ہین
سر دیدیا ہے بات پہ جسوقت آئے ہین
۱۱۸
جنگ آزما ہین صف شکن و قلعہ گیر ہین
صولت مین دبدبہ مین عدیم النظیر ہین
دنیا کے بادشاہ ہین گردون سریر ہین
اس اوج پر حسین کے در کے فقیر ہین
رتبہ پہ فخر ہے نہ شجاعت پہ ناز ہے
گر ہے تو بس غلامیٔ حضرت پہ ناز ہے
۱۱۹
شب شمر نے کہا کہ فصاحت سے کیا حصول
بیعت اُنھین تو صلح ہمین بھی نہین قبول
غازی پکارا او نجس و مرتد و جہول
لیجیو نہ مُنھ سے نام جگر گوشۂ رسول
سمجھا ہے کیا امام عراق و حجاز کو
گدی سے کھینچ لونگا زبان دراز کو
۱۲۰
تو کیا ہے اور کیا ہے تیرا وہ امیر شام
کرتے ہین بادشاہ کہین بیعت غلام
تو بھی نمک حرام ہے وہ بھی نمک حرام
اوبے ادب یزید کجا اور کجا امام
دوزخ سے دور رہتے ہین ساکن بہشت کے
کعبہ کبھی جھکا نہین آگے کنشت کے
۱۲۱
یہ کہکے لی دلیر نے تلوار میان سے
مسکن چھٹا ہمارے سعادت نشان سے
نکلی جو عندلیب ظفر آشیان سے
مکے شرارے پھول جھڑتے یا زبان سے
دکھلائی شکل قہر خداے جلیل نے
آنکھون پہ ڈر کے رکھ لیئے پر جبرئیل نے
۱۲۲
حملہ دلیر کا غضب کردگار تھا
گر سامنے تھا شیر تو وہ بھی شکار تھا
تلوار کوندتی تھی فرس بیقرار تھا
مقتل مین گرم معرکۂ گیرو دار تھا
بہتا تھا خون بدن سے تو مُنھ زرد ہوتے تھے
تلوار کی ہوا سے بدن سرد ہوتے تھے
۱۲۳
وہ تیغ جانگداز جدھر چل کے رہگئی
گردن عدو کی شمع صفت ڈہل کے رہگئی
یہ غول پُھک گیا تو وہ صف جل کے رہگئی
بھاگا کوئی تو ہاتھ اجل مل کے رہگئی
کہتی تھی تیغ مجھ سے کہان بچ کے جائیگا
ٹھنڈھا کرونگی مین تو جہنم کو جلائیگا
۱۲۴
ہوش و حواس اس شمر سیہ رو اُڑا دیئے
دو دو کے ایک ہاتھ مین بازو اُڑا دیئے
راکب کے پانؤن گھوڑے کے زانو اُڑا دیئے
ڈالی کسی نے آنکھ تو ابرو اُڑا دیئے
تھا نور چشم شیر الٰہی جلال مین
پتلی چھپی ہوئی تھی سیاہی کی ڈھال مین
۱۲۵
بجلی سی جس پرے کی طرف آکے پھر گئی
ناگن تھی اک کہ فوج پر لہرا کے پھر گئی
دم مین لہو زمین پہ برسا کے پھر گئی
اللہ رے مُنھ صفین کی صفین کھاکے پھر گئی
کاٹے جگر تو اور دلیری ہوئی اُسے
سیرون لہو پیا پہ نہ سیری ہوئی اُسے
۱۲۶
غصّے تھا شیر کانپتے تھے بزدلون کے دل
سینہ مین ہو گئے تھے لہو قاتلون کے دل
لوہے کو اُسکے مان گئے جاہلون کے دل
کیا چال تھی کہ لوٹتے تھے بسملون کے دل
تھی ماہ نو پہ پھرتی تھی بجلی بنی ہوئی
چمکی تو زخمیون کے لیئے چاندنی ہوئی
۱۲۷
لرزان ہر ایک بانیٔ بیداد و جور تھا
لشکر تھا بیحواس تباہی کا طور تھا
رخ زرد تھے سپاہ کا کچھ رنگ اور تھا
نیزون کا تھا نہ اوج نہ ڈھالون کا دور تھا
کُشتون کے پشتے اور سرون کے پہاڑ تھے
فوجین لُٹی ہوئی تھین محلّے اُجاڑ تھے
۱۲۸
گر اس طرف بڑھا کسی بیداد لوگو کا ہاتھ
بالاے تن رہا نہ اِدھر نہ اُدھر کا ہاتھ
رکتا نہ تھا علیٔ ولی کے پسر کا ہاتھ
دو ہوکے گر پڑا جسے مارا کمر کا ہاتھ
ہنستی تھی موت آنکھ جو پڑتی تھی زمین پر
آدھا فرس پہ جسم تھا آدھا زمین پر
۱۲۹
تیغین سپر کے ساتھ کٹین خود سر کے ساتھ
سینہ کمر کے ساتھ کٹا دل جگر کے ساتھ
ہلچل یہ تھی کہ باپ نہ ٹھہرا پسر کے ساتھ
اُس معرکہ مین چھوٹ گئے عمر بھر کے ساتھ
بھاگے شریر خلعت و منصب کو چھوڑ کر
روحین روانہ ہوگئین قالب کو چھوڑ کر
۱۳۰
بھڑکائی آگ صاعقۂ شعلہ ریز نے
چُنکر صفون کو صاف کیا تیغ تیر نے
کُچلا اُنھین سمند کے ہر جست و خیز نے
گیتی اُلٹ دی ابن علی کی ستیز نے
ترکش نہ تھے درست ن ہ ثابت کمان تھی
تیغون مین دم رہے تھے نہ لشکر مین جان تھی
۱۳۱
گرتی تھی برق تیغ جو ہر پل ادھر اُدھر
سمٹے ہوئے تھے ڈھالون کے بادل اِدھر اُدھر
شدیز تھا کہ پھر رہی تھی کل اِدھر اُدھر
بھاگڑ تھی قلب فوج مین ہلچل اِدھر اُدھر
ہر جا تنون کے ڈھیر سرون سے بلند تھے
بھاگین کدھر گریز کے کونچے تو بند تھے
۱۳۲
سر نہنگ فوج ٹھوکرین کھاکھا کے مر گئے
جو بچ گئے اِدھر وہ اُدھر جاکے مر گئے
کتنے جوان سمون کے تلے آکے مر گئے
پس پس کے سرمہ ہوگئے ٹکرا کے مر گئے
ہلچل نے استخوان بدن چور کر دیئے
بیٹون نے پانؤن باپ کی چھاتی پہ دھر دیئے
۱۳۳
تھرا رہا تھا خوف سے میناے لاجو رد
ہلتے تھے کوہ کانپتا تھا وادیٔ نبرد
تھا دن بھی زرد دھوپ بھی زرد اور زمین بھی زرد
خورشید چھپ گیا یہ اُڑی کربلا مین گرد
اک تیرگی غبار سے تھی چشم مہر مین
ٹھاپو پڑے ہوے تھے محیط سپر مین
۱۳۴
تھا الامان کا شور ہراسان تھے اہل شر
تیغون کے پیچھے ڈر کے چھپی تھی ہر اک سپر
ماتھے علم رگڑتے تھے جھک جھک کے خاک پر
پرچم تھے یا کھلے ہوے فریادیون کے سر
دانتون مین خس ہراس سے تھی ہر جوان کے
چادر ہلا رہے تھے پھر ہرے نشان کے
۱۳۵
مصروف تھے جہاد مین عباس باوفا
ناگاہ آئی خیمہ کی ڈیوڑھی سے یہ صدا
اب کیا سکینہ پیاس سے مر جائے کیون چچا
کب تک لڑوگے فوج سے بس ہوچکی دعا
سوکھے ہوے لبون پہ مری جان آئی ہے
اے نور چشم ساقیٔ کوثر دُہائی ہے
۱۳۶
جلدی خدا کے واسطے دریا پہ جایئے
قربان جاؤن بھر کے مری مشک لایئے
پُھکتا ہے سینہ آگ جگر کی بجھایئے
اچھے مرے چچا مجھے پانی پلایئے
اب رحم کیجیے مری دو دن کی پیاس پر
جیتی ہون اب تک آپکے آنے کی آس پر
۱۳۷
اعدا کو بار بار نہ جھنجھلا کے دیکھیے
صدقے گئی فرات کو اب جاکے دیکھیے
کانٹے مری زبان کے ذرا آکے دیکھیے
رونے کو شاہ بیکس و تنہا کی دیکھیے
صدمہ فراق کا ہے دل دردناک پر
جلد آیئے حسین تڑپتے ہین خاک پر
۱۳۸
عباس نے سنی جو یہ آواز ناگہان
بے اختیار آنکھون سے آنسو ہو رہے روان
کاندھے پہ رکھ کے شیر نے شمشیر خونچکان
رخ جانب فرات کیا پھیر کر عنان
دیکھی جو نہر دل نہ رہا اختیار مین
گھوڑا اُڑا کے شیر سے آئے کچھار مین
۱۳۹
گرمی مین تھے جو غرق عرق سر سے تابپا
سردی سے اُس ترائی کی جان آگئی ذرا
دریا سے ٹھنڈی ٹھنڈی جو آنے لگی ہوا
صدمہ ہوا کہ دھوپ مین ہین شاہ کربلا
دل ہو گیا کباب مصیبت پہ شاہ کی
عباس نامدار نے ایک سرد آہ کی
۱۴۰
دو دن سے بے زبان پہ جو تھا آب و دانہ بند
دریا کو ہنہنا کے لگا دیکھنے سمند
ہر بار کانپتا تھا سمٹتے تھے بند بند
چمکارتے تھے حضرت عباس ارجمند
تڑپاتا تھا جگر کو جو شور آبشار کا
گردن پھرا کے دیکھتا تھا مُنھ سوار کا
۱۴۱
چمکار کر یہ کہتے تھے عباس نیکنام
بس اتنا مضطرب نہو اے اسپ تیز گام
گر تو ہے تشنہ کام تو ہم بھی ہین تشنہ کام
پیاسا ہے ذوالجناح شہنشاہ خاص و عام
اُٹھتا ہے شور گر یہ محمد کی آل سے
آگاہ کیا نہین ہے سکینہ کے حال سے
۱۴۲
عباس نے کہا جو یہ بچون کا حال زار
گردن ہلاکے رہ گیا اسپ وفا شعار
جب نہر علقمہ مین در آیا وہ نامدار
پانی سے تھوتھنی کو اُٹھائے تھا راہوار
جانبازیٔ سمند پہ غازی نے رو دیا
غازی کے مُنھ کو دیکھ کے تازی نے رو دیا
۱۴۳
دریا سے بھر چکا وہ بہشتی جو مشک آب
چلایا فوج کو عمر خانُمان خراب
لو مشک لے چلا جگر و جان بوتراب
سادات پر بس اب نہ کبھی ہونگے فتحیاب
گر مشک تا خیام شہ نیکخو گئی
یہ جان لو کہ ج ان گئی آبرو گئی
۱۴۴
عزت تمام فوج کی جاتی ہے صفدرو
حاکم کا نام مٹتا ہے پاس نمک کرو
تیغون سے گھاٹ روک لو بان اے دلاورو
پانی بہا کے خون سے اس مشک کو بھرو
کاٹو جری کے ہاتھ جو مرد نبرد ہو
ٹھنڈھا ہو یہ علم تو جگر میرا سرد ہو
۱۴۵
یہ شور سنکے گھاٹ پہ اُمڈی سپاہ شام
پہلے سے بھی زیادہ ہوا کچھ ہجوم عام
تولے تھے پہلوان تبر و خنجر و حسام
غل تھا کہ بان نکلنے نہ پاے یہ تشنہ کام
اب پاس آبرو کا ہے جانون کا غم نہین
عباس نامور نہین یا آج ہم نہین
۱۴۶
تیغ دو دم کو تول کے غازی نے دی صدا
مجکو نہ دور جانیو اے لشکر جفا
پہلے نہ رُک سکے تو بھلا اب رکین گے کیا
یہ گھاٹ تیغ کا ہے خبردار اک ذرا
دیکھین تو ہان پریکو جمائے کھڑے رہو
روکو تو برچھیون سے ہم آئے کھڑے رہو
۱۴۷
یہ سنکے جوڑنے لگے چلون مین سب خدنگ
یہان باد پا ترائی مین تھا صورت نہنگ
لپکا جدھر زبانۂ شمشیر شعلہ رنگ
پانی مین ڈوبنے لگے ناری کھاکے جنگ
حیرت تمام فوج کو تھی اُسکی کاٹ پر
برسا دی آگ تیغ کے پانی نے گھاٹ پر
۱۴۸
۔۔۔۔۔۔۔۔۔۔ یہ شمر سے لڑتا گیا دلیر
تودے کہین سرون کے کہین تھے تنون کی ڈھیر
تکتے تھے سوے خیمۂ شہ منھ کو پھیر پھیر
دم لیلیا کبھی کبھی جھپٹے مثال شیر
بڑھ بڑھ کے تیغ چلتی تھی اُس دین پناہ کی
پر ہاے کم نہوتی تھی کثرت سپاہ کی
۱۴۹
نزدیک سے نہ کرتا تھا حربہ کوئی شریر
پہلو سے تیغین پڑتی تھین اور سامنے سے تیر
تھے ایک جان زار کے دشمن جوان و پیر
برچھے تھے گرد بیچ مین تھا وہ مہ منیر
منظور ظلم سخند تھے ہر بدخصال کو
پتھر شقی لگاتے تھے حیدر کے لعل کو
۱۵۰
اک تشنہ کام لاکھون مین کس کسکو دے جواب
شل ہو گیا تھا بازوے فرزند بوتراب
کہتا تھا ہاتھ اب نہین اُٹھنے کی مجھ مین تاب
لڑنے مین فکر تھی کہ نہ ضائع ہو مشک آب
پروا نہ تھی بازوؤن  پر تیر کھاتے تھے
لیکن سپر سے مشک سکینہ بچاتے تھے
۱۵۱
برچھی سے چھد گیا کبھی دل اور جگر کبھی
ایک شیر سے اِدھر کبھی جھپٹے اُدھر کبھی
چھاتی تلے تھی مشک کبھی دوش پر کبھی
سینہ کبھی تھا مشک کے اوپر سپر کبھی
رہوار پر سنبھلتے تھے جب جھوم جھوم کے
روتے تھے بازوؤن کو علی چوم چوم کے
۱۵۲
تکتے تھے مسکرا کے سوے آسمان کبھی
ہونٹھونپہ پھیر لیتے تھے سوکھی زبان کبھی
لگتا تھا تن پہ تیر کبھی اور سنان کبھی
جھکتے تھے خود فرس سے کبھی اور نشان کبھی
گھوڑے کو جب بڑھاتے تھے رانون مین داب کے
قدمون سے نکلے جاتے تھے حلقے رکاب کے
۱۵۳
چھینٹین لہو کی اُڑکے جو پڑتی تھین مشک پر
دامن سے پوچھتے تھے علمدار نامور
یہ پاس تھا کہ تیغون سے زخمی ہو میرا سر
شقہ کہین علم کا نہووے لہو سے تر
اقبال بادشاہ زمین و زمان رہے
دنیا مین مین رہون نہ رہون یہ نشان رہے
۱۵۴
وا حیف وا دریغ تمناے جان زار
جھکتے تھے بار بار سنبھلتے تھے بار بار
اور یہان کمین مین تھا ۔۔۔۔۔۔۔۔۔۔ نابکار
مارا می شقی نے دوش پہ ایک تیغ آبدار
آفت پڑی نصیب سکینہ اُلٹ گیا
لڑتے تھے جس سے ہاے وہی ہاتھ کٹ گیا
۱۵۵
کٹ کر گرا تھا بازوے غازی جو زمین پر
تلوار ادھر لٹک رہی تھی اور ہاتھ اودھر
بائین مین چاہتے تھے کہ لین تیغ شعلہ وار
قبضہ نہ چھوٹتا تھا کٹے ہاتھ سے مگر
صدقے حواس ابن شہ ذوالفقار کے
چھیدے علم کی نوک سے دل پانچ چار کے
۱۵۶
اک ہاتھ سے سنبھالے تھے مشکیزہ و علم
بہتا تھا خون تو ضعف بھی بڑھتا تھا دم بدم
گھوڑے پہ سیدھے ہوتے تھے گاہے تو گاہ خم
فریاد والغیاث ستم پر ہوا ستم
تیغا کسی کا شیر کے کاندھے پہ پھر پڑا
وہ ہاتھ بھی بدن سے قلم ہوکے گر پڑا
۱۵۷
مطلع
بیدست یہان ہوا جو وہ مہرو حسین کا
وہان تھرتھراکے رہ گیا بازو حسین کا
غل تھا کہ خالی اب ہوا پہلو حسین کا
گھائل ہوا برادر خوشخو حسین کا
ہان نوبتین بجاؤ ظفریاب ہم ہوئے
گویا علی کے دست مبارک قلم ہوئے
۱۵۸
گو ہاتھ کٹ گئے تھے مگر کچھ نہ تھا ہراس
دانتون مین جھک کے مشک کو پکڑا بہ درد و یاس
غم تھا کہ گر پڑا علم شاہ حق شناس
یہ رعب تھا کہ ڈر سے نہ آتا تھا کوئی پاس
آنکھین لہو تھین رخ سے جلال آشکار تھا
مشکیزہ تھا کہ شیر کے مُنھ مین شکار تھا
۱۵۹
ٹھکرا کے راہوار کو بڑھتے تھے وہان سے جب
چھاتی پہ نیزہ رکھ کے اُنھین روکتے تھے سب
اسپر بھی بڑھ چلا تھا وہ بیدست تشنہ لب
مارا کسی نے فرق پہ اک گرز ہے غضب
صدمہ سے زرد چہرۂ پُرنور ہو گیا
ضربت لگی کہ کانسۂ سر چور ہو گیا
۱۶۰
ہرچند پھٹ گیا تھا سر دلیر علی
تسمہ نہ چھوڑا مشک کا دانتون سے اسپہ بھی
اپنا نہ کچھ خیال تھا پیاسون کی فکر تھی
ہرنے پہ سر پٹک دیا جب مشک چھد گئی
آنکھون سے بہہ کے اشک بصد یاس گر پڑے
پانی گرا تو گھوڑے سے عباس گر پڑے
۱۶۱
آئی صدا یہ شیر الٰہی کی ایکبار
شپیر آنثار ہوا تجھپہ جانثار
ہے یہ تیرے لیے سیریٔ گودی مین بیقرار
عاشق کو تیرے ہے تیرے آنیکا انتظار
ہونٹھونپہ دمبدم ہے صدا یا حسین کی
آنکھین تری طرف ہین مرے نور عین کی
۱۶۲
جسدم سُنا حسین نے یہ نوحۂ پدر
ٹپکا عمامۂ سر اقدس کو خاک پر
گر کر اُٹھے سنبھل کے گرے شاہ بحر و بر
چلائے ہاتھ اکبر و مہرو کا تھام کر
واحسرتا جوان برادر بچھڑ گیا
تھانبو ہمین کہ بند کمر کا اُکھڑ گیا
۱۶۳
زینب نے دی صدا کہ مین قربان کیا ہوا
چلائے اے بہن مرا عاشق جدا ہوا
ہے ہے کا شور اہل حرم مین بپا ہوا
زہرا نے دی صدا کہ بڑا حادثا ہوا
گھبرا کے بنت اہ مدینہ نکل پڑی
حضرت بڑھے نہ تھے کہ سکینہ نکل پڑی
۱۶۴
دریا پہ سر برہنہ شہ بحر و بر چلے
صدمہ یہ تھا کہ ہاتھون سے تھانبے کمر چلے
اکبر سنبھالے باپ کو باچشم تر چلے
یہ بھی چلے اُدھر شہہ والا جدھر چلے
صدمہ ہے ضرب غم سے دل پاش پاش پر
رونے کو بھائی جاتا ہے بھائی کی لاش پر
۱۶۵
صورت یہ شاہ کی ہے کہ زلفون پہ خاک ہے
آلودۂ غبار الم روے پاک ہے
سوکھے لبون پہ نالۂ روحی فداک ہے
تا کمر قبا کا گریبان چاک ہے
دست یسار بیٹے کی گردن مین ڈالے ہین
شہ کو جھکے ہوئے علی اکبر سنبھالے ہین
۱۶۶
جب پانؤن کانپتے ہین تو کہتے ہین روکے شاہ
طاقت بدن کی لیگئے عباس آہ آہ
دریا نہ اتنا دور تھا اے میرے اشک ماہ
رستہ غلط کیا ہے کہ کچھ بڑھ گئی ہے راہ
ہے دور یان سے یا مرا بھائی قریب ہے
کہتے ہین وہ حضور ترائی قریب ہے
۱۶۷
القصہ لائے باپ کو اکبر ترائی مین
زخمی ملا وہ شیر دلاور ترائی مین
پائی جو بوے خون برادر ترائی مین
لاشے کے پاس گر پڑے سرور ترائی مین
گذری تھی عمر ہاتھ جسے جوڑتے ہوے
دیکھا اُسی کو خاک پہ دم توڑتے ہوے
۱۶۸
مُنھ رکھ کے مُںھ پر بھائی کے بھائی نے دی صدا
اے شیر اے دلیر یہ بیکس تیرے فدا
کیون پتلیان پھراتے ہو بھائی یہ کیا یہ کیا
عباس مین حسین ہون دیکھو مجھے ذرا
میرا بھی حلق خشک ہے خنجر کے واسطے
بھائی کو چھوڑنے جاتے ہو دم بھر کے واسطے
۱۶۹
ٹھہرو عنان تو سن عمر روان نہ لو
ساتھی تھکا ہوا ہے رہ کاروان نہ لو
کروٹ کراہ کر مرے آرام جان نہ لو
لگتی ہے چوٹ دلپہ مرے ہچکیان نہ لو
مر جاؤنگا مین ساتھ اگر چھوٹ جائیگا
بھائی مرا تو رشتۂ جان ٹوٹ جائیگا
۱۷۰
بولے یہ آنکھ کھول کے عباس نامدار
آقا ہزار جان گرامی تیرے نثار
یہ موت زندگی ہے زہے عزو افتخار
نکلے جو گل کے سامنے بلبل کی جان ہزار
دیدار دیکھنے مین نہ آتا تو موت تھی
پروا نہ شمع کو جو نہ پاتا تو موت تھی
۱۷۱
زانوے پاک نور خدا اور سر حقیر
عالم کا بادشاہ کجا اور کجا فقیر
ذرّے کو مر کر دیا اے آسمان سر پر
تکیہ کسی کو بھی یہ ملا ہے دم اخیر
پایا یہ اوج مان کی نہ بابا کی گود مین
معراج مل گئی شہ والا کی گود مین
۱۷۲
رحمت نے رخ کیا میرے جانب حضور آئے
لیکر رسول جام شراب طور آئے
روشن ہو کیون نہ چشم جو خالق کا نور آئے
ایسا نہو سرور جو بالین پہ حور آئے
عشاق مر بھی جاتے ہین زخمی بھی ہوتے ہین
مین ابتو تندرست ہون کیون آپ روتے ہین
۱۷۳
مولا کھڑے ہین سامنے محبوب ذوالجلال
یہ رو رہے ہین شیر الٰہی بصد ملال
استادہ ہین یہ حضرت سپّر نکو خصال
یہ فاطمہ ہین پہلو مین بکھرائے سر کے بال
تنہا نہین حضور بھلا کیون اُداس ہین
جنکا غلام مین ہون وہ سب میرے پاس ہین
۱۷۴
شہ نے کہا یہ لینے کو آئے ہین تمکو سب
عباس چھوڑ جاؤگے اب ہمکو ہے غضب
سر خاک پر پٹک کے یہ بولا وہ جان بلب
اے جان فاطمہ جگر سید عرب
کس کسکو روکیئے گا کہ اعدا کے ریلے ہین
صدمہ بڑا یہی ہے کہ حضرت اکیلے ہین
۱۷۵
راحت کی راہ ہے سفر گلشن ارم
صدمہ مگر ہے روح پہ اے قبلۂ امم
ابتک تو کب کے مر گئے ہوتے تڑپ کے ہم
الفت یہ آپکی ہے کہ اٹکا ہوا ہے دم
دنیا سے کوچ کرنے کو جی چاہتا نہین
اے بھائی جان مرنے کو جی چاہتا نہین
۱۷۶
یہ کہکے چپ ہوے تھے کہ اُٹھا جگر مین درد
رخسار سرخ سرخ جو تھے ہوگئے وہ زرد
لین کروٹین تو بھر گئی زخمون مین رن کی گرد
مُنھ رکھ کے شہ کے پانؤن پہ کھینچی اک آہ سرد
دنیا سے انتقال علمدار ہوگیا
سردار فوج بیکس و بے یار ہوگیا
۱۷۷
مطلع
بھائی کے آگے بھائی تڑپ کر جو مر گیا
صدمہ غضب کا سبط نبی پر گذر گیا
خنجر الم کا دل سے جگر تک اُتر گیا
چلاتے تھے کہ شیر ہمارا کدھر گیا
لیتے تھے بوسے جھک کے تن پاش پاش کے
اُٹھ اُٹھ کے گرد پھرتے تھے بھائی کی لاش کے
۱۷۸
جھک کر پکارتے تھے کہ بھیا صدا سناؤ
سر رکھ  لو میرے زانو پہ گردن ذرا اوٹھاؤ
زینب تمھین بلاتی ہین خیمے کے در پہ جاؤ
کب سے بلک رہی ہے سکینہ کو دیکھ آؤ
باتون مین پیار کی کہین تمسے گلا نہو
دریا پہ سوگئے ہو سکینہ خفا نہو
۱۷۹
کیا ہے جو آنکھین بند کیے ہو حیا سے تم
کیا کچھ خفا ہو سبط رسول خدا سے تم
اکثر بچاتے تھے ہمین لون مین ہوا سے تم
ہم اٹ گئے ہین گرد تو جھاڑو قبا سے تم
ہے دوپہر کا وقت برادر پہ دھوپ ہے
سایا کرو علم کا مرے سر پہ دھوپ ہے
۱۸۰
اکبر نے روکے عرض کی یہ اے شہ زمان
رونے سے ۔۔۔۔۔۔۔۔ نہ حضرت کے بھائی جان
لے چلیئے گھر مین لاش علمدار نوجوان
ایسا نہو نکل پڑین خیمہ سے بیبیان
دریا پہ ننگے سر کہین بنت علی نہ آئے
بچون کو ساتھ لیکے سکینہ چلی نہ آئے
۱۸۱
سینہ سے کی حسین نے ایک آہ دلخراش
فرمایا انکے بدلے ہمین موت آتی کاش
اچھا بتاؤ تم کہ مین کیونکر اُٹھاؤن لاش
سر چار پارہ ہاتھ جدا جسم پاش پاش
کیونکر کہون کہ لاش غم گھر مین لیچلو
میت کے بدلے مشک و علم گھر مین لیچلو
۱۸۲
اکبر نے جب علم کو اُٹھایا بدر دو آہ
رونے لگے پکار کے حالت ہوئی تباہ
ہاتھون سے سر کو پیٹ کے کہنے لگے یہ شاہ
باندہو علم مین مشک بھی اے میرے رشک ماہ
ہے جس طرح زمانے مین اندوہ و غم کا ساتھ
اب حشر تک رہا یوہین مشک و علم کا ساتھ
۱۸۳
اکبر نے عرض کی کہ چلین اب شہ زمان
روکر امام دین نے کہا جائین ہم کہان
یہان بھی مرے لیئے وہی رونا ہے جو وہان
اپنا بھی گھر ہے اب وہی بھائی رہین جہان
اُٹھتے نہ تھے حسین برادر کو چھوڑ کر
رکھا پسر نے پانؤنپہ سر ہاتھ جوڑ کر
۱۸۴
ناچار وہان سے اُٹھ کے امام امم چلے
فرمایا لو کریم نگہبان ہم چلے
اکبر تو آگے لیکے وہ پرخون علم چلے
سر ننگے پیچھے سرور عالی ہمم چلے
جنگل مین شور نالۂ و فریاد و آہ تھا
حضرت کے پیچھے آپ علمدار شاہ تھا
۱۸۵
فضہ کھڑی تھی خیمہ کے باہر جو بیخبر
حضرت کو اُسنے دور سے دیکھا برہنہ سر
پردہ اُلٹ کے خیمہ کا بولی وہ نوحہ گر
سیدانیو اُٹھو علم آتا ہے خون مین تر
اکبر علم لیے ہین علی کا نشان نہین
کوتل فرس تو آتا ہے وہ نوجوان نہین
۱۸۶
سمجھے یہ سب کہ بازوے عباس کٹ گئے
سیدانیو کے تن کے لہو اور گھٹ گئے
بچون کے ننھے ننھے جگر غم سے پھٹ گئے
رنگ اُڑ گئے رخون سے کلیجے اُلٹ گئے
ہر دلپہ برق رنج غم و یاس گر پڑی
بچّے سمیت زوجۂ عباس گر پڑی
۱۸۷
ناگاہ سبکو دور سے آیا نظر نشان
تھا خاک سے اٹا ہوا وہ جلوہ گر نشان
گویا کہ تھا کہ شبیر الم سربسر نشان
ڈوبا تھا خون سے پنجۂ پُرنور زر فشان
چھپ جاتا تھا پھرہرے مین یون کانپ کانپ کے
روتا ہے جس طرح کوئی مُنھ ڈھانپ ڈھانپ کے
۱۸۸
اکبر علم کو خیمہ کے اندر جھکا کے لائے
سر اپنا پیٹتے ہوے گھر مین حسین آئے
چلاتے تھے کہ بھائی کو بھائی کہان سے پائے
عاشق نے ساتھ چھوڑ دیا ہاے ہاے
چھینا اجل نے ہمسے ہمارے دلیر کو
لو بیبیو ترائی مین رو آئے شیر کو
۱۸۹
لپٹی جو تھی علم سے سکینہ جگر فگار
ہے ہے علی کے لال کی رانڈون مین تھی پکار
پرچم پہ یون لچکتا تھا پنجہ وہ بار بار
سر پیٹے جس طرح کوئی غمگین و سوگوار
تصویر مسرت و الم و یاس بن گیا
رایت بھی نخل ماتم عباس بن گیا
۱۹۰
زیر علم تھا زوجۂ عباس کا یہ حال
ماتھا بھرا تھا خون سے بکھرے ہوے تھے ب ال
چلاتی تھی کہ اے اسد کبریا کے لال
مین سر کو پیٹتی ہون تمھین کچھ نہین خیال
جاتا ہے یون جہان سے کوئی آنکھ موڑ کے
مسکن کیا ترائی مین لونڈی کو چھوڑ کے
۱۹۱
مر جائیگی کنیز جو صاحب جدا رہے
وہ کیجیے کہ خلق مین ذکر وفا رہے
ہین آپ جس جگہ وہین لونڈی بھی آرہے
تھوڑی سی جاے میرے لیے پائین پا رہے
بیٹون کا قرب چاہتی ہون نہ عزیز کا
صاحب کی پائنتی ہو سرہانا کنیز کا
۱۹۲
دریا کی ٹھنڈھی ٹھنڈھی ہوا تمکو بھا گئی
جاگے تمام رات کے تھے نیند آگئی
صورت تمھین عروس شہادت دکھا گئی
کیا خوش نصیب تھے کہ اجل تمکو پا گئی
ہم تیرہ بخت ہجر کی راتون مین روئینگے
جاگے نصیب قبر کے آپ اُسمین سوئینگے
۱۹۳
صاحب پکارتی ہے یہ لونڈی ادھر تو آؤ
دامن قبا کا رکھ کے کمر مین علم اُٹھاؤ
صورت کوئی نباہ کی میری بتاتے جاؤ
دنیا تو اب اُجڑ گئی واری مجھے بلاؤ
جب تم نہو تو موت ہمارا علاج ہے
صاحب کے ہاتھ ہاتھ پکڑنے کی لاج ہے
۱۹۴
اللہ تھا یہ آجکی شب تک ہمارا پیار
اُٹھ اُٹھ کے دیکھتے تھے میرے مُنھ کو بار بار
مین کہتی تھی کہ سو رہو اک آن مین نثار
کہتے تھے روکے آپ یہ صحبت ہے یادگار
فرقت مین وصل کی سحر و شام پھر کہان
سونا تو حشر تک ہے یہ آرام پھر کہان
۱۹۵
مین دل مین کہتی تھی کہ خوشامد کا کیا سب
کیا تھی خیر کہ صبح کو بچھڑوگے ہے غضب
صاحب مین دونون ہاتھون کو لو جوڑتی ہون اب
تم جس جگہ گئے ہو مجھے بھی کرو طلب
چھوڑو نہ اُسکو جسکا کوئی آسرا نہین
صاحب کے سلسلہ مین کوئی بیوفا نہین
۱۹۶
یہ کہکے پیٹنے جو لگی وہ جگر فگار
زینب نے شاہ دین سے کہا کے روز ازرار
وارث کے غم مین ہوتا ہے یہ حال مین نثار
لے جایئے علم کو اب اے شاہ نامدار
ماتم مین اور کوئی مصیبت گذر نہ جائے
ڈر ہے مجھے کہ بیوۂ عباس مر نہ جائے
۱۹۷
زینب سے روکے کہنے لگے سرور زمن
لیکر علم کو جائے کہان اب یہ بیوطن
ابتو نہ فوج ہے نہ علمدار صف شکن
گھر لٹ گیا علم کو بڑھاؤ اب اے بہن
لو یہ نشانیٔ شبیہ دلدل سوار لو
پٹکا علم سے کھول لو پنجہ اُتار لو
۱۹۸
جسدم سُنا علم کے بڑھانے کا سب نے نام
سر اُٹھ کے پیٹنے لگین سیدانیان تمام
رایت لٹا کے خاک پہ کہنے لگے امام
لے الوداع اے علم سیدالانام
پیاسے گلے پہ خنجر خونخوار چاہیے
بس اب مجھے علم نہ علمدار چاہیے
۱۹۹
پر خون علم کے پاس تھے عباس کے پسر
تکمے کھلے تھے کرتون کے تھراتے تھے جگر
مان نے جو طوق اُتارے تھے اور کان کے گہر
سہما ہوا تھا ایک تو ایک پیٹتا تھا سر
زلفون پہ گرد تھی تو رخون پر غبار تھا
چہرون سے درد و بے پدری آشکار تھا
۲۰۰
چھوٹا یہ شہ سے کہتا تھا آنسو بہا بہا
بابا ہمارے گھر مین کب آئینگے کیون چچا
آیا علم پر اُنکے نہ آنے کی وجہ کیا
چھوٹے سے روکے تب یہ بڑے بھائی نے کہا
امان کی مانگ اُجڑ گئی صدمے گذر گئے
بھیا تمھین خبر نہین بابا تو مر گئے
۲۰۱
دوڑا یہ سُنکے نہر کی جانب وہ نوحہ گر
اُٹھ کر پکارے شاہ کہ بیٹا چلے کدھر
ننھے سے ہاتھ جوڑ کے بولا وہ بے پدر
بابا کی لاش اُٹھانے کو جاتے ہین نہر پر
میت نہ اُٹھ سکیگی تو خالی نہ آئین گے
دامن مین ہم کٹے ہوئے ہاتھون کو لائین گے
۲۰۲
روکر کہا حسین نے عمو ترے نثار
دریا سے اب اُٹھین گے نہ عباس نامدار
ہم بھی قرب مرگ ہین دل کو نہین قرار
چلتی ہے حلق پر کوئی دم مین چھریکی دہار
رونا تلاش کرکے شہید جفا کی لاش
اب تم اُٹھانا باپ کے بدلے چچا کی لاش
۲۰۳
بس اے انیسؔ بس کہ دعا کا ہے یہ مقام
ہو مغفرت خلیقؔ کی یا رب ذوالکرام
مداح آل پاک نبی تھا وہ خوش کلام
یارب اُسی بزرگ کا یہ فیض ہے تمام
بندہ وہ کونسا ہے کہ جو بے قصور ہے
گر بخش دے تو کیا تری ۔۔۔۔۔۔۔ سے دور ہے
سلام
۱
زبان پہ مدح ہے باغ علی کے نونہالون کی
گلستان سے ہین رنگین مجلس نازک خیالون کی
۲
وہ پہلو اور وہ پیکا سہ پہلو کیا قیامت ہے
وہ سینہ شہ کا اور نوکین ستمگارون کے بھالون کی

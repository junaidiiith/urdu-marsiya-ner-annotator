جلد ششم
مرثیہ میر انیس

۱
جبکہ محبوس ہوے اہل حرم زندان مین
مضطرب تھے وہ گرفتار ستم زندان مین
تھا سکینہؑ کو عجب طرح کا غم زندان مین
مان سے کہتی تھی نہین جینے کے ہم زندان مین
کس طرف جاکے پکارون کہ اب آؤ بابا
جلد اس قید سے بیٹی کو چھراؤ بابا
۲
میرے احوال سے اس مرتبہ غافل ہین پدر
قید مین ہوگئی اور آکے نہ لی میری خبر
یہ توقع نہ تھی ہرگز م جھے بابا سے مگر
امان ایسا ہی پڑا حادثہ کوئی اونپر
دل سے مجکو نہ کسی طرح بھلاتے بابا
ہوتے سو کوس تو بیٹی تلک آتے بابا
۳
دن مین سوبار گلے اپنے لگاتے تھے مجھے
رات بھر جاگ کر چھاتی پہ سُلاتے تھے مجھے
کیسی شفقت سے وہ زانو پہ بٹھاتے تھے مجھے
روٹھتی تھی تو محبت سے مناتے تھے مجھے
آنسو بھر آٹے تھے جب پیار مین کرتی تھی اونھین
میرا مُنھ دیکھتے دن رات گذرتی تھی اونھین
۴
اپنے بابا کے مین قربان کہان ہین بابا
مجھسے تقصیر ہوئی کیا ہوے کیون مجھسے خفا
مجکو تو اونکی محبت کا بڑا دعوا تھا
کیا سبب ہے جو مرا حال نہ آکر پوچھا
بیٹی بیتاب تھی کیا ہوتا اگر آجاتے
دور سے چاند سی صورت مجھے دکھلا جاتے
۵
یا تو وہ اُنس تھا امان ہے یہ حیرت کا مقام
رہتا تھا آٹھ پہر لب پہ سکینہؑ ہی کا نام
پیار کرتے تھ۸ے مجھے صبح سے بابا تا شام
لینے لگتی تھی بلائین جو کبھی مین ناکام
دونو ہاتھون سے ہاتھ پکڑ لیتے تھے
اور چھاتی سے لگاکر مجھے رو دیتے تھے
۶
باپ کی کونسی شفقت کو بھلا یاد کرون
آسرا کسکی محبت کا مین ناشاد کرون
کون سنتا ہے مین کس سے طلب داد کرون
قید خانے سے کہان جاکے مین فریاد کرون
جیتے جی بابا مرے پاس نہین آنے کے
سارے سامان ہین امان مرے مر جانے کے
۷
کل کی ہے بات مدینہ سے جو ٹھہرا تھا سفر
بابا صاحب سے یہ صغرا نے کہا ۔۔۔۔۔۔۔۔۔۔۔۔۔۔
چھوڑتے جاؤ سکینہ کو۔۔۔۔۔۔۔۔۔۔۔۔۔۔۔۔۔۔۔۔۔۔۔
اونسے فرمایا تھا بابا ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔
ساتھ اسے جانے دو تمکو بھی۔۔۔۔۔۔۔۔۔۔۔۔۔۔۔۔۔۔
مجھسے چھوٹے گی سکینہ تو مین ۔۔۔۔۔۔
۸
ساتھ لائے مجھے چھاتی سے لگائے بابا
ایکدم میرا جدا ہونا گوارا نہ کیا
رات بھر میرے ہی بہلانے کا دھیان اونکو
زلفین سُلجھائین تو ۔۔۔۔۔۔۔۔۔۔۔۔۔۔۔۔۔۔۔۔۔۔
اونٹ منزل پہ پہونچتے تھے تو آپ۔۔۔۔۔۔۔۔۔۔۔۔۔۔
سب سے پہلے مجھے محمل سے ۔۔۔۔۔۔۔۔۔۔۔۔۔
۹
اونپہ جب ماریہ مین بند ہوا تھا پانی
سارے لشکر نے کئی روز نہ پایا پانی
جب مین کہتی تھی کہ لادو مجھے تھوڑا پانی
کہتے تھے کیا کرون دیتے نہین۔۔۔۔۔۔۔۔۔۔۔۔۔۔۔۔۔۔۔۔۔۔
کام آئے تو فدا تجھپ کرے جان۔۔۔۔۔۔۔۔۔۔
اے سکینہؑ ہو تری ۔۔۔۔۔۔۔۔۔۔۔۔۔۔۔۔۔۔۔۔
۱۰
۔۔۔۔۔۔۔ہے تجھے مجکو مرے بابا جان
آپ بھی پیاسے تھے پر میری ہی ھی تھا پیاس کا دھیان
رن کو جاتے ہوے بھی مجکو نہ بھولے اک آن
دیکھتے ہی گئے مڑمڑکے مجھے تامیدان
۔۔۔۔۔۔۔۔ جسم پہ سرتا بہ قدم کھائے تھے
۔۔۔۔۔۔۔ ڈوبے ہوے رن سے مرے پاس آئے تھے
۱۱
۔۔۔۔۔۔۔ گئے پھر رن کو تو پوچھی بھی نہ بات
۔۔۔۔۔۔۔ کیا بنی اونپہ جو مین یاد نہ آئی ہیہات
تیغین کھینچے ہوے خیمے مین درآئے بدذات
بابا صاحب ک  پکارے گئی مین ملکر ہات
ہے مرے کان کا چھبنا نہ بچانے آئے
ہ وگئی زخمی سکینہ نہ بچانے آئے
۱۲
بدن سے افشان ہوا امان مرا کُرتا سارا
بابا ہوتے مرے سر پر تو کسے تھا یارا
بے پدر جان کے ظالم نے طمانچہ مارا
آگیا تھا مرے آنکھوں تلے اندھیارا
۔۔۔۔۔۔پڑی تھی جو مین گردن مری خم ہے ابتک
۔۔۔۔۔۔۔۔۔۔۔۔۔ گالون پہ ورم ہے ابتک
۱۳
زور سے ہاتھ جو پکڑے تھے مرے ظالم نے
دونون ابتک ہین اوسی روز سے پہونچے نیلے
اونگلیان سوجی ہین ہاتھون کی دکھاؤن مین کسے
سنتے دُکھ درد سکینہ کا جو بابا ہوتے
یہ وہی ہاتھ ہین آنکھون سے لگاتے تھے جنھین
یہ وہی گال ہین وہ پھول بتاتے تھے جنھین
۱۴
لوٹ کے وقت مین کہتی تھی اب آتے ہین پدر
ہمکو چھینے ہوے ظالم سے دلا دینگے گہر
قید ہوکر مین چڑھی اونٹ پر جب ننگے سر
اسی امید پہ تھی چار طرف میری نظر
قید اعدا سے اسیرون کو چُھرا لیتے ہین
اب پدر آن کے چھاتی سے لگا لیتے ہین
۱۵
گرد اوٹھتی تو مین کہتی تھی کہ بابا آئے
گھوڑا دوڑا کے مدد کو مرے شیدا آئے
کھینچے تیغ دو زبان سید والا آئے
اپنا لشکر بھی کہین چھوڑ کے تنہا آئے
پھر جو دیکھا تو نہ بابا نظر آئے مجکو
ابتو زندان مین پھنسی کون چُھرائے مجکو
۱۶
کوئی بابا کا پتا مجکو نہین بتلاتا
حال پر میرے نہین رحم کسی کو آتا
پاس بابا کے مجھے کوئی نہین لیجاتا
دم مرا سینے سے گھبرا کے ہے نکلا جاتا
دیکھو پچھتاؤگی کوشش مین نہ تاخیر کرو
کچھ مرے باپ کے بلوانے کی تدبیر کرو
۱۷
در زندان پہ جو جاتی ہون بحال مضطر
تو نگہبان یہی کہتے ہین کہ آتی ہے کدھر
منتین کرتی ہون اور کہتی ہون مین خستہ جگر
کچھ سُنی ہووے تو کہدو مرے بابا کی خبر
وہ بھی کچھ آہ مفصل نہین بتلاتے ہین
خون مین ڈوبا ہوا خنجر مجھے دکھلاتے ہین
۱۸
یہ اشارے مین سمجھی نہین کیا ہے اسرار
کوئی اس راز کو مجھپر نہین کرتا اظہار
جب مین کہتی ہون کہ مرجاؤنگی مین سینہ فگار
حال بابا کا بتادو مجھے بہر غفار
کہتے ہین باپ کو پوچھا تو تجھے مارینگے
کیا مین بن باپ کی ہون یہ جو مجھے مارینگے
۱۹
مان سے اوس دختر نادان نے کیا جب یہ بیان
بانو سر پیٹ کے رونے لگی یا آہ و فغان
بھائی یاد آئے تو زینب نے کیے اشک روان
کہا کلثوم نے اے بھائی تمھین پاؤن کہان
دم نہین درد جدائی سے کسی کے دم مین
پر سکینہؑ نہین جینے کی تمھارے غم مین
۲۰
خاک پر لوٹتی ہے آپ کی آغوش نشین
بھائی ہم قید مین بیٹھے ہین خبر تمکو نہین
یان زمین فرش ہے اے دوش محمد کے مکین
سر کو دیوار سے ٹکراتی ہے بانوے حزین
بیٹی بیتاب ہے سورت اسے دکھلا جاؤ
آؤ روتی ہے سکینہؑ ہے اسے سمجھا جاؤ
۲۱
کتنا سمجھاتے ہین ہم سب اوسے باری باری
پر نہین بھولتی تمکو یہ تمھاری پیاری
ہر گھڑی نام ہے حضرت کا زبان پر جاری
کچھ تسلی اوسے دیجاؤ تمھارے واری
دن کا آرام گیا رات کا سونا چُھوٹا
آپکی چاہنے والی سے نہ رونا چُھوٹا
۲۲
بین یہ کرکے جو رونے لگے سب اہل حرم
اور سکینہؑ بھی بہت پیٹی بصد درد و الم
یان سے اب راویٔ جانسوز یہ کرتا ہے رقم
تھا خرابے سے قرین قعر یزید اظلم
خواب راحت مین تو وہ ظالم بد اختر تھا
اور شپیرؑ کا اک طشت طلا مین سر تھا
۲۳
سُنکے فریاد حرم اور سکینہؑ کا بیان
تھا بہت طشت مین بیتاب سر شاہ زمان
اشک بھی آنکھون سے تھے خون بھرے چہرے پہ روان
بیٹی بیچین تھی یان چین نہ تھا باپ کو وان
وہ ادھر ہاے پدر کہکے جو چلاتی تھی
سر سے بھی ہاے سکینہؑ کی صدا آتی تھی
۲۴
ناگہانی معجزے سے وہ سرشاہِ شہدا
طشت سے تا سردیوار خرابہ پہونچا
اور سکینہؑ کو پکارا کہ کہان ہو بیٹا
قید مین باپ کو کیون روتی ہو صدقے بابا
مان کی آغوش مین آنسو نہ بہاؤ بی بی
ڈھونڈھتی ہین تمھین آنکھین ادھر آؤ بی بی
۲۵
جب سکینہ نے سُنی رونے مین آواز پدر
مان سے کہنے لگی لو آئے شہہ جنّ و بشر
پونچھ کر اشکون کو پھر دوڑی گئی جانب در
اور کہا وان کے نگہبانون سے قسمین دیکر
اب نہ روؤنگی مین نالان مرے بابا آئے
کھولو قفل در زندان مرے بابا آئے
۲۶
مجکو بابا نے پکارا ہے پیمبر کی قسم
جھوٹ کہتی نہین مین حیدر صفدر کی قسم
نہ کرو دیر تمھین خالق اکبر کی قسم
خوش کرونگی تمھین بابا کے مجھے سر کی قسم
رحم مجھ پر کرو تم سبکو دعا دونگی مین
جو کہوگے وہی بابا سے دلا دونگی مین
۲۷
میری ناداری پہ تم جاؤ نہ گو ہون قیدی
ارے لوگو مرے بابا ہین سخی ابن سخی
کام آؤ مرے احسان نہ کبھی بھولونگی
مین بھی تم سب کے بُرے وقت مین کام آؤنگی
یان تلک آنے دو بابا کو پھر آرام کرو
کام سب کرتے ہو للہ کا بھی کام کرو
۲۸
اون نگہبانون نے یہ سُنکے سکینہ سے کہا
کس طرف دھیان ہے اے لڑکی ہوا ہے تجھے کیا
سارا دن روتی ہے شب کو بھی نہین چین ذرا
کیون تڑپتی ہے تو آیا نہین یان باپ ترا
قید خانہ کہان وہ شاہ خوش اوقات کہان
تو کہان اور ترے بابا سے ملاقات کہان
۲۹
تب تو گھبرا کے وہ چلائی کہ اے بابا جان
پھر پکارو مجھے تا کھولین یہ در زندان بان
کہا بانو نے سکینہؑ سے یہ با آہ و فغان
آؤ یان آتی ہے آواز شہہِ تشنہ دہان
سچ ہے بی بی مرے سرور نے پکارا تمکو
ابھی پھر سبط پیمبر نے پکارا تمکو
۳۰
مان سے یہ سُنکے وہ دوڑی ہوے سب جمع حرم
ڈھونڈھ کر چارون طرف صحن مین آئی جسدم
نظر آیا سر دیوار سرِ شاہِ امم
کہا چلا کے سکینہ نے یہ بادیدۂ غم
چھپ کے دیدار دکھایے کے مین قربان گئی
بابا جان آؤ اس آنے کے مین قربان گئی
۳۱
مین تمھارے لیے روتی تھی خبر تمنے نہ لی
کُرتا اشکون سے بھگوتی تھی خبر تمنے نہ لی
غم سے راتون کو نہ سوتی تھی خبر تمنے نہ لی
ظلم یان بیٹی پہ ہوتے تھے خبر تمنے نہ لی
سمجھی مین دھیان ہمارا جو نہ آیا بابا
علی اصغر نے مرا پیار بُھلایا بابا
۳۲
لو اب آئے ہو تو ترساؤ نہ مہجورون کو
ہاتھ اوٹھاتی ہون مین دیوار سے نیچے اُترو
مین بلائین لون تمھاری مجھے تم گود مین لو
دونو پُھپھیان مری روتی ہین تشفی اونھین دو
مری امان کو بڑا آپ کا غم ہے بابا
ایسا پیٹی ہین کہ چھاتی پہ ورم ہے بابا
۳۳
آنکھین سوجی ہین پہ چھٹتا نہین رونا اکدم
جب مین کہتی ہون نہ روؤ تمھین بابا کی قسم
کہتی ہین مجھسے اب اے بی بی محبت کرو کم
جینے دینے کا نہین مجکو ترے باپ کا غم
دن کو آرام ہے شب کو نہ ذرا سوتی ہین
سر کو زانو پہ دھرے آٹھ پہر روتی ہین
۳۴
حال بانو کا سر شہہ نے جو بیٹی سے سُںا
حر فزون یون ہوا شہہ کا سر اعجاز نما
اے مری لخت جگر ماہ جبین مہر لقا
مجکو معلوم ہے جو ظلم و ستم تجھپہ ہوا
اس اذیت کو سکینہ نہ اذیت سمجھو
راہ معبود مین ہر رنج کو راحت سمجھو
۳۵
گھر لٹا خیمہ جلا ہو گئے ناموس اسیر
یا چلے عابد بیمار پہن کر زنجیر
پر کسی حال مین شکوہ نکرے گا شپیرؑ
للہ الحمد رضامند ہوا حّی قدیر
ہمسے تمسے جو سکینہ نہ جدائی نہوتی
کبھی دوزخ سے نہ امت کی رہائی ہوتی
۳۶
پوتی زہرا کی کہان اور کہان زندان ستم
عاصیون کے لیے ہمنے یہ سہے رنج و الم
ایسی گرمی مین تمھین پانی جو پہونچا نہ ب ہم
نار دوزخ سے بچی امت سلطان امم
آج پیاسون کو لب خشک اگر تر ہوتے
کلمہ گو حشر مین کبھی پیاس سے مضطر ہوتے
۳۷
گر طمانچہ تمھین بے رحم نے مارا مارا
سرخرو آگے محمد کے ہوئین تم بخدا
گر چلین دھوپ مین تم ہوکے گرفتار جفا
جد کی امت تو بچی حشر کی گرمی سے بھلا
تمنے کیا باپ کو اے جان پدر شاد کیا
قید مین پھنس کے گنہگارون کو آزاد کیا
۳۸
کرچکا جبکہ یہ تسلیم ورضا کی تقریر
گود مین بیٹی کے آیا سر شاہِ دلگیر
خون بھری چاند سی دیکھی جو پدر کی تصویر
رو رو چلائی کہ ہے ہے مرے بابا شپیرؑ
وہ عمامہ وہ عبا اور وہ پوشاک کہان
سر پر نور تو پایا جسد پاک کہان
۳۹
بیٹی قربان ہو اس سر کے شہ نیک صفات
وہ کہان چھاتی ہے سوتی تھی مین جن پر دن رات
ہین کہان پھیرتے تھے تم مرے سر پر جو ہات
وہ کہان بازو ہین سر رکھتی تھی جس پر ہیہات
وہ کہان زانو ہین جو آئینہ حق بین تھے
ہین کہان پاے مبارک جو ستونِ دین تھے
۴۰
زلفین کیون ڈوب کے خون مین گئین رخسارون پہ جم
ریت کیون بھر گئی ان آنکھون مین یا شاہ امم
چاند سے ماتھے پہ پیوست ہین کیون تیر ستم
ہونٹھ کیون خشک ہین پانی نہین کیا پہونچا بہم
کیا خطا تھی جو تمھین خون مین ڈوبایا بابا
حلق پر خنجر کین کسنے پھرایا بابا
۴۱
بین یہ کرتی تھی چھاتی سے لگائے شاہ
مُنھ سے مُنھ ملتی تھی اور کھینچی تھی دل سے آہ
جا پڑی اتنے مین اوس سر پر جو زینب کی نگاہ
بولی قربان بہن اے پسر شیر آلہِ
بچھڑی بیٹی کو دیا آکے دلاسا بھائی
اپنی مانجائی کا کچھ حال نہ پوچھا بھائی 
۴۲
قید بیٹھی ہے بہن آہ برادر دیکھو
چشم پوشی نکرو آنکھ اوٹھاکر دیکھو
بلوۂ عام مین آئی ہون کھلے سر دیکھو
تم سوا حال اسیری کا سناؤن کسکو
نیل بازو پہ رسن کا ہے دکھاؤن کسکو
۴۳
کیا کہون ہاتھ سے اعدا کے جو دُکھ پائے ہیں
کوئی دیکھے نہ ستم جو مجھے دکھلائے ہین
راہ بھر پانی سے ترساتے مجھے لائے ہین
بھوک مین مین نے عوض کھانے کے غم کھائے ہین
ظلم ہوتے تھے یہ اونٹون کے ٹھہر جانے پر
نوکین نیزون کی چبھاتے تھے مرے شانون پر
۴۴
ظلم سے ناقۂ عریان پہ بٹھایا مجکو
ننگے سر در بدر اعدا نے پھرایا مجکو
جان کر بیکس و مظلوم ستایا مجکو
ااپ نے قید سے آکر نہ چُھرایا مجکو
رحم دل کوئی بھی ہوتا تو رعایت کرتا
کون وارث تھا جو زینب کی حمایت کرتا
۴۵
صدقے ہو جاے بہن مجھپہ جو گذری گذری
حال اپنا کہو جو کچھ جفا تمپہ ہوئی
کس طرح شمر نے شمشیر سے گردن کاٹی
بوند پانی کی دم ذبح ملی یا نہ ملی
زخمی چھاتی پہ لعین جبکہ چڑھا ہوئے گا
حال کیا فاطمہ کے دل کا ہوا ہوئے گا
۴۶
کہکے یہ ہاتھون کو پھیلا کے سکینہ سے کہا
دے مجھے اے مری پیاری شاہِ شہدا
دیکھ بیتاب پھوپھی کو سر شہہ اوسنے دیا
سر سے بھائی کے لپٹ کر یہ بیان اوسنے کیا
ترے بدلے نہ ہوئی خون مین غلطان زینبؑ
ہاے اے سبط پیمبر ترے قربان زینبؑ
۴۷
تمپہ تلوارین چلین اور مرا بس نہ چلے
اوسکا یہ حال ہو زہرا کی جو گودی مین پلے
یہ کہا اور لگایا اوسے زینبؑ نے گلے
پیار سے بھائی کے رخسار پہ رخسار ملے
سونگھ کر زلفین جو آنکھون سے لگائین آنکھین
سرِ سرور نے بھی اوسوقت پھرائین آنکھین
۴۸
پاس زینبؑ کے پھر آکر یہ پکاری بانو
ڈھونڈھتی تھی تمھین یا شاہ تمھاری بانو
قید مین بیٹھی ہے دُکھ درد کی ماری بانو
ہووے اعجاز سے اس آنے کی واری بانو
اپنی اس لونڈی سے مُنھ موڑ نہ جانا صاحب
قید خانے مین مجھے چھوڑ نہ جانا صاحب
۴۹
آپ بن چین نہین ہے مجھے اکدم شاہا
کچھ مرے حق مین بھی ارشاد کرو بہر خدا
سمجھی مین آپ ہین جس بات پہ لونڈی سے خفا
اپنا گھوڑا جو سواری کو مجھے بھیجا تھا
پوچھ لیجے کہ مین تھی چلنے کو تیار ہوئی
پر سکینہؑ نے جو ہٹ کی تو مین ناچار ہوئی
۵۰
میری تقدیر بُری ہے جو رہی آپ سے دور
لیکن اب بہر خدا بخشئے لونڈی کا قصور
آپ بن بانو کو ہرگز نہین جینا منظور
میرے لیچلنے کی حضرت کرین کچھ فکر ضرور
تاب مجھ مین نہین فرقت کا الم سہنے کی
اب سکینہؑ کے بھی روکے مین نہین رُکنے کی
۵۱
بانو رو روکے سر شہ سے یہ کرتی تھی بیان
جو سُنی غش مین یہ سجاد نے فریاد و فغان
لڑکھڑاتے ہوے اور روتے ہوے آئے وہان
سرِ سرور سے لپٹ کر کہا اے بابا جان
مجکو بھی کیجے طلب زینب سے بیزار ہون مین
کچھ خبر ہے مری کس دُکھر مین گرفتار ہون مین
۵۲
اِک تو ہے شدت آزار سے حالت تغیر
اوسپہ سوجے ہوے پاؤن مین پڑی ہے زنجیر
مجھسا بیمار نہوگا کوئی اسطرح اسیر
کاش ملتی عوض طوق گلے سے شمشیر
اہل کین آپ تو گھوڑون پہ سوار آتے تھے
درہم کھینچتے اونٹون کی مہار آتے تھے
۵۳
راہ بھر پیاس مین پانی بھی نہ پینے کو دیا
کھینچی زنجیر مین جب خاک پہ غش کھاکے گرا
پھر انھین سوجے ہوے پاؤن سے کانٹون پہ چلا
شام مین لائی جو تقدیر تو زندان مین پھنسا
صبح سے روتے ہی روتے مجھے یان رات ہوئی
شکر ہے اب بھی کہ حضرت سے ملاقات ہوئی
۵۴
یہ جو عابد نے کہا رونے لگا شاہ کا سر
اور یہ فرمایا مین صدقے تری تنہائی پر
مرحبا حوصلہ تیرا ہی تھا اے جان پدر
ورنہ سہ سکتا ہے یہ ظلم بھلا کوئی بشر
غم مین انسان کے نہین ہوش بجا رہتے ہین
صبر جو تونے کیا صبر اسے کہتے ہین
۵۵
کہہ چکا بیٹے سے جسدم یہ سر شاہ شہید
اور گیا خانۂ زندان سے سوے قصر یزید
کیا کہون کیسا سکینہ کو ہوا رنج شدید
اہل ماتم کے ہوا شور سے اک حشر پدید
بس انیسؔ آگے کسے ہوش ہے اس ماتم مین
مر گئی بالی سکینہؑ بھی پدر کے غم مین

سلام
۱
سلامی کی حسرت کا چارا نہین
امام زمان آشکارا نہین
۲
عجب منزل بیکسی ہے لحد
کسی کو کسی کا سہارا نہین
۳
غمِ شاہ سے گلشنِ دہر مین
گریبان کس گل کا پارا نہین
قطعہ
۴
یہ گویا ہوئی شاہ کی ذوالفقار
کہ اعدا کا طعنہ گوارا نہین
۵
حضور اونپہ کرتے ہین لطف و کرم
ذرا جنکو تمسے مدارا نہین
۶
علی کی قسم کیجے اب علم
تحمل کا اب مجکو یارا نہین
۷
وہ دریا ہون مین جسمین عالم ہو غرق
کنارے کا میرے کنارا نہین
۸
مین آتش ہون سیماب ہین اہل شر
کبھی قائم النار پارا نہین
۹
مجھے فاطمہ سے خجالت نہو
بس اب دیر مجکو گوارا نہین
۱۰
جواب اونکو کیا دونگی پوچھینگی جب
سر شمر تونے اوتارا نہین
۱۱
کہا شہہ نے یہ سب سہی پر ہمین 
کوئی جد کی امت سے پیارا نہین
۱۲
مرقع شہیدون کا سب ہے مگر
شبیہ نبی آشکارا نہین
۱۳
ندا دی کبھی روکے سوے فلک
ستارے ہین سب وہ ستارا نہین
۱۴
کبھی آہ کی رکھ کے سینے پہ ہاتھ
دلاور کا اپنے چارا نہین
۱۵
پکارے کبھی لیکے اکبر کا نام
مری جان روٹھو خدارا نہین
۱۶
ہوے قل اکبر تو دل نے کہا
حسینؑ اب تحمل گوارا نہین
۱۷
قطعہ
سکینہ پکاری بندھا جب گلا
اخی اب تحمل کا یارا نہین
۱۸
وہ بولے بندھے ہین مرے ہاتھ بھی
بہن کیا کرین بس ہمارا نہین

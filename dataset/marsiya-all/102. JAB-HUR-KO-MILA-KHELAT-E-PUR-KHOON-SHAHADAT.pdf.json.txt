مرثیۂ میر انیس
جلد دوم


جب حرؑ کو ملا خلعت پر خونِ شہادت
جنت میں گیا رایض گلگون شہادت
سُتو جب رحمت تھا وہ مفتون شہادت
جاں بیچ کے پایا در مکنون شہادت
بے سر دیے ہرگز یہ مہم سر نہیں ہوتی
ہاتھ آئی وہ دولت جو میسر نہیں ہوتی

یہ مرتبہ بے شکر گزاری نہیں ہوتا
یہ اوج بجز رحمت باری نہیں ہوتا
بے فیض یہ چشمہ کبھی جاری نہیں ہوتا
کم قدرکا پلہ کبھی بھاری نہیں ہوتا
راحت بھی اُٹھائی ہے جب آزار ملے ہیں
غواص کو اکثر در شہوارملے ہیں

غل تھا کہ یہ اچھوں کی رفاقت کا ثمر ہے
جنت گل زہرا کی محبت کا اثر ہے
ایمان فقط نخل ولایت کا ثمر ہے
سرسبزی حُر باغ ریاضت کا ثمر ہے
مولا جسے چاہیں وہ گناہوں سے بری ہو
کھیتی یہ ہراول کی ہے کیوں کر نہ ہری ہو

اک جا تھے حُر و ثمر یہ عالم میں ہے مشہور
کیا شان خدا ہے کہ یہ مغفور وہ مقہور
وہ ہوتا ہے جو ہوتا ہے الله کو منظور
انسان رہے حق کی طرف اپنے بہ مقدور
دولت کو نہ حشمت کو نہ آرام کو دیکھے
آنکھیں وہی رکھتا ہے جو انجام کو دیکھے

اللہ کے محبوب کے دربار میں پہونچا
سروے کے یداللہ کی سرکار میں پہونچا
بے رنج و خلش گلشن بے خار میں پہونچا
وہ نار میں یہ خلد کے گلزار میں ہونچا
مالک نے لیا اس کو اُسے شاہ عرب نے
رحمت نے اسے گھیر لیا اس کو غضب نے

رویا اسے زہرا کا پر واہ ری قسمت
زانوئے حسینؑ اور وہ سرواہ ری قسمت
طوبی کے تلے خلد میں گھر واہ ری قسمت
دنیا سے یہ راحت کا سفر واہ ری قسمت
کیا جلد گیا سوئے ارم دار فنا سے
سوکھا جو پسینہ بھی تو جنت کی ہوا سے

خواہش یہ ہر اک حور کی تھی حُر ادھر آئے
یہ صاحب اقبال و تہور ادھر آئے
لہراتا تھا کوثر بھی کہ یہ در ادھر آئے
فرماتے حیدر یہ بہادر ادھر آئے
مشتاق ملاقات کے سب چھوٹے بڑے تھے
محبوب خدا ہاتھوں کو پھیلائے کھڑے تھے

فرماتی تھی زہرا مرے غم خوار کو لاؤ
جلدی مرے پیارے کے مددگار کو لاؤ
تعظیم سے تحریم سے جرار کو لاؤ
لاؤ مرے آگے حر دیں دار کو لاؤ
پایانہ کفن واں تو یہاں شاد کروں گی
میں حلہ جنت اُسے امداد کروں گی

حوروں کا وہ میووں کے طبق سامنے لانا
در پردہ اشارے کہ ہماری طرف آنا
کوثر ہے وہ منظور ہے گر پیاس بجھانا
اس قصر جواہر سے کہیں اور نہ جانا
جو کہہ وہ کریں فخر ہے خدمت شہدا کی
ہم سب ہیں کنیزیں پسر شیر خدا کی

حقا کہ یہ رتبہ شر ذی جاہ نے بخشا
ایماں کا شرف فاطمہ کے ماہ نے بخشا
طالب تھا وہ جس کا وہی اللہ نے بخشا
بخشا اُسے خالق نے جسے شاہ نے بخشا
جنت اُدھر آئی جدہر آیا قدم اُن کا
کر دیتا ہے انساں کو فرشتہ کرم ان کا
اے حر دلاور تری تقدیر کے صدقے
رتبے کے خدا عزت و توقیر کے صدقے
مہماں کے تصدق شہ دل گیر کے صدقے
اس صحبت ذی قدر کی تاثیر کے صدقے
نا کام کا یوں کام ملاقات میں بن جائے
برسوں کا جو بگڑا ہو وہ اک بات میں بن جائے

اب یاں سے رقم کرتا ہے یوں راوئی صادق 
جب قتل ہوا حر سا مددگار موافق
پھرفوجپہ رسانے لگے تیر منافق
مرجانے پر اک دن ہوئے سب شاہ کے عاشق
اک ایک سے پہلے تھا خریدار اجل کا
سر کٹ رہے تھے گرم تھا بازار اجل کا

یوں جاتے تھے میدان شہادت میں وہ جرار 
جس طرح کہ بچھڑی ہوئی بلبل سوائے گلزار
خود روکتے تھے فرق ہے جب آتی تھی تلوار
یاران کرم جانتے تھے تیروں کی بو چھار
برچھی جو لگی نخل شہادت میں پھل آیا
جاں آگئی جس وقت پیام اجل آیا

زخموں کو عطائے صمدی جانتے تھے وہ 
آزاد کو لطف احدی جانتے تھے وہ
جینے کو مقدر کی بدی جانتے تھے وہ
مرنے کو حیات ابدی جانتے تھے وہ
سوکھے ہوئے ہونٹوں پہ محمدؐ کی ثنا تھی
دو روز کی پیاس اُن کیلئے آب بقا تھی

قربان تولاّئے حبیب ابن مظاہر
یکساں صفت مہر مبیں باطن و ظاہر
عصیاں سے بری طیب و پاکیزہ و طاہر
جاں باز جہاں دیدہ فن جنگ سے ماہر
سرہلتا تھا پیری سے قد راست میں خم تھا
اس پر بھی کچھ آگے ہی جوانوں سے قدم تھا

رعشہ تھا کہ قابو میں نہ تھے دست نکو کار
پر ایک میں محکم تھی سپر ایک میں تلوار
جب شہ کی طرف تیر لگا تے تھے ستمگار
یہ بڑھ کے اُسے روکتے تھے سینہ پہ ہر بار
بھائی مرے پاس آؤ یہ فرماتے تھے حضرت
جب تیر انھیں لگتا تھا تڑپ جاتے تھے حضرت

جب ایسے رفیقوں کا پرا ہو گیا خالی
بھرتا تھا دم سر و وہ کونین کا والی
پھر تھا کوئی مولا کا نہ ہم دم نہ موالی
لاشوں کو لگا تے تھے گلے سرور عالی
بیتاب تھے اس طرح ہر اک دوست کے غم میں
جیسے کوئی روتا ہے برادر کے الم میں

لاشوں کے اُٹھانے سے نہ پائی تھی فراغت
جوتوں کے نیزوں کو بڑھے اہل شقاوت
مولا کے یگانوں نے کیا عزم شہادت
لٹنے لگی زہراؑ و محمدؐ کی بضاعت
سیدانیوں کا دودھ جو پی پی کے پلے تھے
جلادوں کی تلواریں تھیں اور انکے گلے تھے

لاکھوں سے لڑے حضرت عباس کے بھائی
حملوں میں دکھائی شبہ مرداں کی لڑائی
سب شان پدر بیٹوں نے جعفر کے دکھائی
مسلم کی جو میراث تھی فرزندوں نے پائی
لاکھوں میں پھر اس شان سے شاہ دوجہاں تھے
دو طفل جلؤ میں فقط اور تین جواں تھے

دو طفل وہ جو تین شب و روز کے پیاسے
زینبؑ کے پسر شیر الہی کے نواسے
خود اپنی شہادت کے طلب گار خدا سے
بے تاب کہ کیوں رہ گئے پیچھے شہدا کے
جینے کی ہماری جو خبر پائیں گی اماں
لاشے بھی یقیں ہے کہ نہ منگوائیں گی اماں

قاسم حسن سبز قبا کا مہ تاباں
عباس علی چشم و چراغ شہ مرداں
ہم شکل نبیؐ نور نگاہ شہ مرداں
زینب کے پسر جعفرؑ و زہراؐ کے دل و جاں
تاباں نظر آتا تھا قمر پاس قمر کے
پانچوں یہ جری چاند تھے شبیر کے گھر کے

ایک ایک جری ملک شجاعت کا شہنشاہ
بچپن میں الوالعزم کہ العظمةُ للہ
ذی قدر سرافراز و فاکیش و دل آگاه
شیر اُن کی نظر دیکھ کے بن جاتے تھے روباہ
پیدا یہ تہور ہے کہ لاکھوں ہیں تو کیا ہیں
دعوی تھا ہر اک کو کہ ہمیں شیر خدا ہیں

کھولے ہوئے رائت کوئی تو لے ہوئے شمشیر
 بے تاب کہ تلوار کے چلنے میں ہے کیوں دیر
فاقوں میں زبردست کہ لاکھوں سے نہ ہوں زیر
بیشے میں پئے جو اسد اللہ کے وہ شیر
جز سجدۂ حق سر کبھی ان کے نہ جھکے تھے
یہ قبلہ عالم کا ادب تھا جوڑ کے تھے

اس وقت عجب گم تھا شہ جن و بشر کو
نے روح کو راحت تھی نہ آرام جگر کو
کھو سکتے تھے بھائی کو نہ اکبرؑ سے پسر کو
نہ عونؑ و محمدؐ کو نہ شیر کے قمر کو
میوے تھے سب ایک باغ کے پھول ایک چمن کے
وہ بھائی کا بیٹا تھا یہ بیٹے تھے بہن کے

فرماتے تھے موت آئے تو چھٹ جاؤں الم سے
یا رب مرا گھر ہے انھیں جراروں کے دم سے
بچھڑیں ہمیں ان سے یہ جدا ہوئیں نہ ہم سے
کٹ جائے گلا جلد کہیں تیغ دودم سے
ہاتھوں سے یہ محبوب گنوا کے نہیں جاتے
داغ اب ترے بندے سے اُٹھائے نہیں جانتے

ناگاہ ہوا شور مبارز طلبی کا
پھر قصد لعینوں نے کیا بے ادبی کا
منھ سُرخ ہوا غیظ سے ہم شکل نبیؐ کا
رایت بھی بڑھا فوج رسولِ عربی کا
حیدر کے نواسوں کی بھی ابرو پہ بل آیا
چھوٹا تو یہ بگڑا کہ پرے سے نکل آیا

گھبرا کے پکارے جو ا سے سید ابرار
بس پھر کے گرے پاؤں پر آقا کے وہ جرار
کی عرض بہ صد عجز کہ اے کل کے مددگار
ہم دونوں غلام اب ہیں اجازت کے طلب گار
بےتاب ہیں دل جان لڑائی میں لڑی ہے
اے نور خدا ذرہ نوازی کی گھڑی ہے

مرنے کو اگر پہلے گئے قاسمؑ و اکبرؑ
 یا شاہ ہمیں دودھ نہ پھر بخشیں گی ما در
شبیرؑ کی وہ تصویر یہ ہم شکل پیمبرؐ 
توقیر اسی میں ہے کہ ہم صدقہ ہوں ان پر
مالک ہیں خدا وند ہیں سردار ہیں دونوں
ہم ان کے بزرگوں کے نمک خوار ہیں دونوں

بسمل جو ہوئے مسلمؑ مظلوم کے پیارے
ہم خیمے میں جاسکتے نہیں شرم کے مارے
اماں نے کہا ہوگا کہ اب تک نہ سد ہارے
جانوں کو بچاتے ہیں جگر بند ہمارے
قاصر ہیں جو توقیر شادت نہیں ملتی
کیا جائیں اسے وہ کہ اجازت نہیں ملتی

حضرت یہ ہے روشن جو ہمارا ہے ارادہ
سن کم ہیں یہ ہمت ہے جوانوں سے زیادہ
نانا تو علیؑ جعفر طیار سے دادا
ہم ڈھونڈھتے ہیں صبح سے فردوس کا جادہ
شیروں کی طرح بیشہ حیدرؑ میں پلے ہیں
تلواروں سے ہم کھیل کے اس گھر میں پلے ہیں

وہ تیغ کے مالک ہیں تو مختار ہیں ہم بھی
دادا کی طرح مرنے پر تیار ہیں ہم بھی
نانا تھے جو گرار تو جرار ہیں ہم بھی
سردے کے شہادت کے طلبگار ہیں ہم بھی
ہے جوش وفا عمر کے پیمانے بھرے ہیں
ہم صبح سے سردار کو ہاتھوں پر دھرے ہیں

ہم آپ سے مرنے کے لئے جا نہیں سکتے
زخم تبر و تیر و سناں کھا نہیں سکتے
بے حکم جو مطلب ہے اُسے پا نہیں سکتے
آداب سے کچھ لب پہ سخن لا نہیں سکتے
پیچھے رہے اوروں سے یہ تقدیر ہماری
ہاتھ آپ کے ہے عزت و توقیر ہماری

ہم دونوں غلام اکبرؑ و اصغرؑ کے ہیں یا شاہ
الفت کو بس اب دل سے اُٹھا لیجئے للہ
اماں کا تو نازک ہے مزاج آپ ہیں آگاہ
بنت اسد حضرت باری ہیں وہ ذی جاہ
پوچھیں گی خفا ہو کے تو کیا ان سے کہیں گے
آزردہ ہوئیں وہ تو کہیں کے نہ رہیں گے

عورت ہیں یہ خوبوشہ مرداں کی ہے ساری
شب کو بھی یہ فرمایا تھا ہم سے کئی باری
تم یہ نہ سمجھو کہ میں عاشق ہوں تمھاری
بھائی سے مجھے جان نہ اولاد ہے پیاری
کس کام کے پھر سر جو تصدق نہ کرو گے
تب دودھ میں بخشوں کی جو عزت سے مرو گے

یہ کہہ کے جو رونے لگے زینب کے جگر بند
حضرت نے کہا میں ہوں بہر حال رضا مند
کھوئے ہیں کسی بھائی نے ہمشیر کے فرزند
کس منہ سے کہوں آہ کہ ہو خاک کے پیوند
تنہائی کا دکھ فاطمہ کا لال سہے گا
لاشے کے اُٹھانے کو بھی کوئی نہ رہے گا

اکبر کو تو ہمشیر نے میں نے تمھیں پالا
ماموں سے جدا ہو تے ہو جب ہوش سنبھالا
اب کون ہے غربت میں مجھے تھامنے والا
دل کا کوئی ارمان بھی تم نے نہ نکالا
دس سال بھی پورے نہیں دونوں کے سنوں میں
دنیا سے اجل لے چلی شادی کے دنوں میں

دونوں سے یہ فرما کے اُدھر روتے تھے شبیر
چپ بیٹھی تھی رانڈوں میں اُدھر شاہ کی ہمشیر
سرزانو پہ تھا فکر میں اور لب پہ بھی تقریر
محجوب کیا بیٹوں نے ہے ہے مری تقدیر
میں جانتی تھی پہلے اجازت وہی لیں گے
اس کی نہ خبر تھی کہ دغا وقت پر دیں گے

آتا ہے دم صبح سے یالاں شے پہ لاشا
اُن کے لئے اور وں کی لڑائی ہے تماشا
پائی نہ اجازت یہ سخن خوب تراشا
باتیں ہیں یہ ساری مجھے باور نہیں حاشا
رکتے ہیں دلا ور کہیں رو کے سے کسی کے
وہ سب بھی تو پیارے تھے حسین ابن علی کے

بانو نے کہا دونوں کی عمری ہیں ابھی کیا
نہ گھر سے وہ نکلے نہ کوئی معرکہ دیکھا
میداں کی رضا دیتے نہ ہوں گے شہ والا
آزردہ نہ ہوں آپ یہ غصے کی نہیں جا
سن لیجئے گا رن میں جو کچھ کام کریں گے
حیدر کے نواسے ہیں بڑا نام کریں گے

فرمایا کہ ہاں جو مجھے تقدیر دکھا ئے
جی جاؤں گی مرکر جو وہ میدان سے آئے
کیوں شاہ سے رخصت کا سخن لب یہ نہ لائے
کیا جانے کس فکر میں ہیں وہ مرے جائے
جو چاہیں کریں بیٹوں کے قابل میں کہاں ہوں
اب وہ مرے فرزند نہ میں دونوں کی ماں ہوں

یہ ذکر تھا فضہ جو خبر لے کے یہ آئی
فریاد کہ اب لٹتی ہے زینبؐ کی کمائی
لو میرے خوزادوں نے رضا جنگ کی پائی
اے بنت علیؑ رو رہے ہیں آپ کے بھائی
بچے بھی شریک شہدا ہو تے ہیں لوگو
دو بھانجے ماموں سے جدا ہوتے ہیں لوگو

فضہ سے یہ سننا تھا کہ بس رونے لگے سب
اور خاک پر سجدے کو جھکیں حضرت زینب
فرمایا که صد شکر پر آیا مرا مطلب
عزت مرے بچوں کی ترے ہاتھ ہے یا رب
بہتر ہے جو لڑکے کو وہ پیارے گئے دونوں
یہ خوش خبری آئی کہ مارے گئے دونوں

بچے ہیں لڑائی کے نہیں رنگ سے واقف
نیزے کے نہ تلوار کے ہیں دہنگ سے واقف
فوجوں سے نہ آگہ نہ تن جنگ سے واقف
دونوں میں نہیں ایک بھی چو رنگ سے واقعت
بوٹا سے ہیں قد بھی نہیں مجھ ایسے بڑے ہیں
گھوڑوں پہ تو وہ پہلے پہل آج چڑہے ہیں

وہ سالہ و نو سالہ تھے نکلے جو وطن سے
بو دودھ کی آتی ہے ابھی اُن کے دہن سے
بچے مرے کمزور ہیں فاقوں کے محن سے
دھڑ کا ہے کہ گھبرا کے چلے آئیں نہ رن سے
محبوب ہوں ندیوں میں ولی ابن ولی کے
تو ان کی مدد کر کہ نواسے ہیں علی کے

بانو نے کہا دیکھ لو پھر اُن کو بلا کر
فرمایا نہیں آئیں گے خود پر چھیاں کھا کر
اصرار کیا سب نے تو گردن کو جھکا کر
فرمایا کہ اچھا کوئی کہہ آئے یہ جا کر
صدقے گئی کچھ کام ہے یاں آکے سدھارو
جاتے ہو تو شکلیں مجھے دکھلا کے سدھارو

فضہ گئی اور خیچے میں لائی انھیں ہمراہ
آئے صفت مہر لرزتے ہوئے دو ماہ
قدموں پر گرے ہاتھوں کو جوڑے جو وہ زیجاہ
لپٹا کے گلے کہنے لگی بنت ید اللہ
ماموں پہ فدا ہو تے ہو میں تم پہ فدا ہوں
لو آؤ کہ میں اب تو نہ غصے نہ خفا ہوں

چھوٹے نے کہا جوڑ کے ہاتھوں کو کہ ما در
ہردم تھے اسی فکر میں ہم دونوں برادر
جاتا تھا وہاں ایک کے بعد ایک دلا ور
ہر دوست سے مل مل کے گلے روتے تھے سرور
کس سے کہیں آقا پہ جو کچھ رنج و تعب تھا
اس وقت میں رخصت طلبی ترک ادب تھا

لاشوں کا وہ آنا وہ ہجوم الم و یاس
جراءت نہ پڑی عرض کی تھی گرچہ بہت پیاس
آزردہ نہ ہوں آپ ہمیں تھا یہی وسواس
جب بڑہتے تھے ہم روکتے تھے حضرت عباس
جوڑے میں کبھی ہاتھ کبھی گرد پھرے ہیں
راضی ہوئے جب پاؤں پہ اس وقت گرے ہیں

خوش ہو کے کہا ماں نے کہ شاباش دلیرو
اب دیر نہیں خوب سدھا رو مرے شیرو
ہاں چاہیئے منھ نیزہ و شجر سے نہ پھیرو
دو شیر ہوں کہ عمرو شمر کو گھیرو
توقیر تمھاری ہو مری نام وری ہو
سر دونوں کے لاؤ تو میں جانوں کے جری ہو

دادا جو جو پوچھو تو علمردار پیمبر
ہاتھوں کے عوض جن کو خدا نے دیے ڈو پر
نانا سا تو عالم میں نہ تھا کوئی دلاور
گرار کی جراءت توسنی ہوگی مکرر
یوں سب ہیں یہ سرتاج دلیروں کے تمھیں ہو
ماں صدقے گئی شیر تو شیروں کے تمھیں ہو

اس گھر کے بزرگوں کا چلن تیغ زنی ہے
وہ جو فقر میں کرتا ہے سخاوت وہ غنی ہے
کیا شہرہ خیبر شکنی بت شکنی ہے
جو بات پہ سردے وہ سخاوت کا دھنی ہے
بودے کی کہاں آنکھ کہاں مرد کے تیور
چھپتے نہیں لاکھوں میں جواں مرد کے تیور

ہمراہ کوئی واں سے نہیں لاتا ہے رتبہ
جو نام پہ مرتا ہے وہی پاتا ہے رتبہ
سربیچ کے ذی قدر کو ہا تھ آتا ہے رتبہ
مٹتا ہے قدم بڑھ کے تو گھٹ جاتا ہے رتبہ
مرکز نہ ہٹے قابل احسنت وہی ہے
جو کھیت میں سرسبز ہو ساونت وہی ہے

دریا کی طرف پیاس میں تکتے نہیں غازی
گر شیر بھی جھپٹے تو سرکتے نہیں غازی
تلواروں میں آنکھوں کو جھپکتے نہیں غازی
بجلی بھی گرے گر تو جھجکتے نہیں غازی
آفت میں حواس ان کے بجا ہو تے ہیں پیارو
جراروں کے تیور بھی جدا ہوتے ہیں پیارو

تیروں کی مہم بات میں سر کرتے ہیں صفدر
آقا کے دل پاک میں گھر کرتے ہیں صفدر
تلواروں میں سینوں کو سپر کرتے ہیں صفدر
عزت پہ بزرگوں کی نظر کرتے ہیں صفدر
دم ہونٹوں پہ آئے تو شجاعت نہیں جاتی
مرنے پہ بھی چہرہ کی بشاشت نہیں جاتی

نانا نے تمھارے در خیبر کو جو توڑا
مانند سپر ہاتھ سے اس در کو نہ چھوڑا
ہر وار میں بچتا تھا نہ اسوار نہ گھوڑا
خالی ہوا جب قلعہ تو منھ جنگ سے موڑا
تھرا تے کفار تزلزل میں زمیں تھی
تھا زور تو یہ اور غذا نان جویں تھی

جب دست ید اللہ میں تیغ دوسر آئی
بس قبضہ قدرت میں یکا یک ظفر آئی
جھپٹے یہ ادھر فوج پر نصرت اُدھر آئی
بعد آپ پھرے فتح کی پہلے خبر آئی
پڑہتے ہیں وہ کلمہ جو مسلماں ہوئے دب کے
اب تک تو سر اُٹھتے نہیں کفار عرب کے

خندق کی دغا عمر د سیہ کار کی وہ دھوم
تھراتے تھے تلوار سے جس کی عرب دروم
رو کر کے جو حربوں کو پڑھا خاصہ قیوم
جھپٹا اسد آہو پہ یہ سب کو ہوا معلوم
اک ضرب میں نہ گرز نہ مغفر تھا نہ سر تھا
خندق کے اُدھر لاش سر نحس اُدھر تھا

جس وقت ظفر یاب ہوئے حیدر کرار
ایک ہاتھ میں سر عمر کا اور ایک میں تلوار
فرمایا نبی نے یہ بہ اعلان و بہ تکرار
افضل ہے دو عالم میں عبادت سے یہ اک دار
سر فتح کا تھا پاؤں پہ خالق کے ولی کے
جبریل امیں چومتے تھے ہاتھ علی کے

واری یوں ہی تم بھی مرے کام آؤ تو جانوں
آقا کی اطاعت کو بجا لاؤ تو جانوں
ان چھاتیوں پر زخم سناں کھاؤ تو جانوں
لڑ بھڑ کے جب اس فوج سے مر جاؤ تو جانوں
جرار ہو سب حال سے محرم ہیں تمھارے
مجھ کو ابھی دھڑ کا ہے کہ سن کم ہیں تمھارے

ہاں صدقے گئی گھاٹ پر دریا کے نہ جانا
پانی کی طرف پیاس میں گھبرا کے نہ جانا
ساحل پر کبھی سر و ہوا پا کے نہ جانا
صابر ہو تو رہواروں کو گرما کے نہ جانا
ایسے تو انہیں جو مجھے محجوب کروگے
میں دودھ نہ بخشوں گی جو پیاسے نہ مروگے

جس پانی کو ترسے اسداللہ کا پیارا
کیوں جاؤ او ہر نہر کیا کام تمھارا
عاقل کے لئے کافی و دانی ہے اشارا
گر آب بقا ہو تو مناسب ہے کنارا
وہ کام ہو جس کام میں کوثر پر گذر ہو
دم بھر کے لئے کیوں عرق شرم میں تر ہو

بھائی کسی ہنگام میں بھائی کو نہ چھوڑے
دونوں میں کوئی عقدہ کشائی کو نہ چھوڑے
جراءت کو جلالت کو لڑائی کو نہ چھوڑے
ہمت کو مروت کو بھلائی کو نہ چھوڑے
جو امر کہ مشکل ہے وہ دشوار نہ ہوگا
اک دل ہوئے جب دونوں کوئی چار نہ ہوگا

اک بھائی لڑے بڑھ کے جو ہاتھ ایک کا تھک جائے
بلوہ جو پھر اُس پر ہو تو یہ بہر کمک جائے
ہاتھوں میں صفائی ہو کہ بسمل بھی پھڑک جائے
گر صف ہو تو پسپا ہو پرا ہو تو ترک جائے
حملوں میں سب انداز ہوں خالق کے ولی کے
پہچان لیں وہ سب کہ نواسے میں علی کے

نیزوں کی طرف چھاتیاں تانے ہوئے جانا
ہاں تیروں کی بارش میں سپر منھ پہ نہ لانا
ہنس ہنس کے میں قربان گئی برچھیاں کھانا
لازم ہے وہ ہمت کہ معرف ہو زمانا
اس جنگ کا چرچا سحر و شام رہے گا
دنیا میں اگر تم نہ رہے نام رہے گا

دونوں نے کہا ہوگا یہی فضل خدا سے
کیا بات ہے جیتے ہیں تو مر جائیں گے پیا سے
ہم اور نہیں کوئی علی کے ہیں تواسے
غافل نہ رہیں آپ غلاموں کی دعا سے
کچھے ہم سے نہ تلوار سے نے ڈھال سے ہوگا
جو ہو گا وہ سب آپ کے اقبال سے ہو گا

ارشاد نہ حضرت کا بجالا میں تو مجرم
بھولے سے بھی دریا کی طرف جائیں تو مجرم
ڈر جائیں تو بے دقر جو ہٹ جائیں تو محرم
بڑھ بڑھ کے نہ شمشیر و سناں کھائیں تو مجرم
مر جائیں گے دنیا میں سدا کون رہا ہے
دودھ آپ کا ہم دونوں غلاموں نے پیا ہے

جیتے ہیں تو بے صف سکنی ہم نہ رہیں گے
مجبور ہیں سینوں میں اگر دم نہ رہیں گے
سرکاٹیے گا پاؤں جو محکم نہ رہیں گے
لڑکے ہیں جوانوں سے مگر کم نہ رہیں گے
جینا کسی صورت ہمیں مطلوب نہیں ہے
اب کیا کہیں خود اپنی شنا خوب نہیں ہے

چھوٹے تو ہیں کیا منھ سے بڑی بات نکالیں
ان سینوں پر رکھ دے کوئی سو نیزوں کی بھا لیں
سیدانیاں ایسی جنھیں آغوش میں پالیں
تلواروں میں روکیں گے نہ وہ سینوں پر ڈھالیں
ہم جینے پہ مرتے نہیں مرنے کو جئے ہیں
سینے ہمیں کس واسطے خالق نے والے ہیں

مختار ہیں یوں آپ سزا دیں کہ خفا ہوں
ہوتے ہیں مکدر کہیں دل جن کے صفا ہوں
وہ نام پہ کیوں کر نہ مریں جو شرفا ہوں
تب وقت ہے غصے کا جو وعدے نہ وفا ہوں
کیا زیست پھر ان کی جنہیں ماں باپ نہ بخشیں
تیور بھی جو میلے ہوں تو دودھ آپ نہ بخشیں

ایسے تو نہیں ہم جو شجاعت نہ دکھائیں
سب نام کریں اور ہمیں جراءت نہ دکھائیں
نانا کی اگر شان و جلالت نہ دکھائیں
مصحف کی قسم آپ کو صورت نہ دکھا ئیں
خندق ہو تو لاشوں سے زمیں پاٹ کے مرجائیں
تیغیں نہ چلیں گر تو گلے کاٹ کے مرجائیں

جب کہہ چکے یہ جوش شجاعت میں وہ گل رُو
آنکھوں سے ٹپکنے لگے رخساروں پر آنسو
لپٹا کے گلے کہنے لگی زینب خوش خو
اللہ یہ غصہ ہے کہ بل کھاتے ہیں گیسو
لڑنا ہے تھیں فوج سے مطلوب لڑو گے
لو روؤ نہ معلوم ہوا خوب لڑو گے

صدقے میں ارادوں کے مرے شیر جوانو
اے بے وطنو فاقه کش تشنه وہانو
اب غیظ سے تھراؤ نہ کہنا مرا ما نو
ماں کہتے تھے پر اب مجھے تم خادمہ جانو
یہ فصل لڑائی کی نہیں کھیل کے دن ہیں
میں اس لئے کہتی ہوں کہ چھوٹے ابھی سن ہیں

شیر اس کے ہو تم شیر ہے جو بنت اسد کا
سرجس نے کیا معرکہ صفین و اُحد کا
دنیا میں بڑا نام ہے تم دونوں کے جد کا
ماں صدقے گئی وقت ہے ماموں کی مدد کا
ایک ایک جری دشت شتم لاشوں سے بھر دے
اللہ تمھیں لشکر اعدا پہ ظفر دے

لو بخش دیا دودھ سدہارو مرے پیارو
الجھے ہوئے گیسو تو سنوارو مرے پیارو
میلی ہے یہ پوشاک اُتارو مرے پیارو
دولھا تو بنالوں مرے پیارو مرے پیارو
خوش ہوں گی میں تب گھوڑوں پر ان چڑھو گے
شادی ہے بڑی آج کہ پروان چڑھو گے

فرما کے یہ لیں دونوں کے چہروں کی بلائیں
اور تھام کے بازو کو پڑھیں آپ دُعائیں
فرمایا کہ رخصت جنھیں ہونا ہو وہ آئیں
لو بیبیوں سب آؤ تو بچے مرے جائیں
رن میں یہ برات اپنی دکھانے کو چلے ہیں
دونوں دلہیں بیاہ کے لانے کو چلے ہیں

سب بیبیاں آئیں جو کلیجوں کو سنبھا لے
تسلیم کو جھک جھک گئے وہ نازوں کے پالے
جس وقت چلے خیمے سے وہ گیسوؤں والے
در تک گئی ماں خاک عزا فرق پہ ڈا لے
ڈیوڑھی سے جو دونوں دُر یکتا نکل آئے
نزدیک تھا یہ ماں کا کلیجہ نکل آئے

خیمے سے برآمد ہوئے زینب کے جو دلبر
دیکھا کہ حسین ابن علی روتے ہیں در پر
بس جھک گئے تسلیم کو حضرت کے وہ صفدر
منھ کرکے سوئے چرخ پکارے شہ بے پر
یہ وہ ہیں جو آغوش میں زینب کی پلے ہیں
بچے بھی تری راہ میں مرنے کو چلے ہیں

کہ کر یہ سخن دونوں کو گھوڑوں پہ چڑھایا
دونوں نے شرف پائے معراج کا پایا
بجلی کا سب انداز سمندوں نے دکھایا
دوڑے کہ دکھائی نہ دیا دھوپ میں سایا
ثابت نہ ہوا ایک یہ کیا ہو گئے دونوں
جنگل کو جو دیکھا تو ہوا ہو گئے دونوں

ایک ایک سے جان دار گراں قدر سبک رو
وہ جست وہ کا دے وہ طرارے وہ ادا دو
کیلوں کی وہ تابش وہ ہر ایک نعل کا پر تو
تاروں میں دکھاتے تھے چمک چار مہ نو
اک چاند تھا وہ جو سم توسن کا نشاں تھا
بالائے زمیں عالم بالا کا سماں تھا

شکلیں بھی پری جرارت و سرعت کے علارا
دو گام تھا جن کے لئے تو کوس کا دھارا
قد ایک سی شکل ایک سی اور ایک سا کاوا
یہ گشت میں بجلی وہ روانی چھلاوا
شوخی میں یہ آہو تھا اگر طیر تھا وہ بھی
یہ باد یہ پیما تو فلک سیر تھا وہ بھی

ہاں یہ کبک تو یہ رتگ یہ انداز دکھائے
قائل ہوں جو طاؤس یہ پرواز دکھائے
جائیں جو پری چال میں یہ ناز دکھائے
آہو یہ طرار لے یہ تگ و تاز دکھائے
ہو گا وہی لاریب تصور ہی میں جو ہے
دعوی ہے تو آئیں میں میدان میں گو ہے

تھم تھم کے بھی چلنے میں سب انداز بلا کا
مڑنے میں سماں برق کا اُڑنے میں ہوا کا
پالئے انھیں مقدور یہ کیا پیک صبا کا
نے وہم کا واں دخل نے فہم شعراء کا
یہ عجز ہے تعریف جو کرتا نہیں کوئی
باندھیں کے مضمون ٹھرتا نہیں کوئی 

یوں ذہن میں آتے ہی نکل جاتے ہیں سن سے
جس طرح نسیم آکے نکل جائے چمن سے
جرات میں فزوں شیر سے سرعت میں ہرن سے
آگاہ ہیں وہ حراءت و سرعت کے چلن سے
فعل ان کے سروبی سے چلے فوج ستم پر
پڑتے تھے قدم دونوں کے دلدل کے قدم پر

گھوڑوں کو اڑاتے ہوئے پہونچے جو بہادر
فوج ستم آرا ہوئی سب غرق تحیر
اک شور ہوا کون سے دریا کے ہیں یہ دُر
لڑکے ہیں یہ اللہ رے اقبال و تہور
کیا جانئیے کیا نام ہیں ان کے ابّ وجد کے
تیور سے یہ پیدا ہے کہ بچے ہیں اسد کے

پیشانیاں خورشید جہاں تاب سے بہتر
رخسارہ رنگیں گل شاداب سے بہتر
دانتوں کی صفا گوہر نایاب سے بہتر
چہروں کا عرق موتیوں کی آب سے بہتر
ابرو نہیں پیشانی ذی قدر کے نیچے
ہیں دو مہ نو ہال سے اک بدر کے نیچے

حیراں ہیں عدد حسن پر اور دونوں کے سن پر
ابر دوه کمانیں ہیں کہ قربان ہیں ان پر
آنکھیں وہ کہ پریوں کی نظر پڑتی ہے جن پر
گیسو ہیں کہ سایہ کیا ہے رات نے دن پر
یہ گیسوؤ رخ خوں میں بھریں رنح کی جا ہے
دو بدر نشبیں چارشش و پنج کی جا ہے

آنکھوں کی سیاہی پہ فدا نرگس شہلا
 یہ عین شجاعت ہے کہ ہے معرکہ پہلا
ہیں پنجتی دل کبھی ان کا نہیں دہلا
بے تیغوں کے کھیلے کوئی بچہ نہیں پہلا
تلوار چلی پھر گئی چتون جد ہر اُنکی
غصے میں سر وہی سے سوا ہے نظر ان کی

دلبر ہیں دلیروں کے حسینوں کے حسیں ہیں
گویا دہن خاتم قدرت کے نگیں ہیں
شیریں سخن اس طرح کے عالم میں نہیں ہیں
یہ طرفہ حلاوت ہے کہ باتیں نمکیں ہیں
جملے ہیں وہی صاف وہی شرط و جزا ہے
تقریر ہیں سب صحف ناطق کا مزا ہے

شرمندہ ہے شمشاد بھی قد معتدل ایسے
رکھ دیتے ہیں سینوں کو سنانوں پر دل ایسے
مختوم میں خط خال کے نقطے سجل ایسے
دیکھے ہیں کسی چشم کی پتلی نے تل ایسے
سطریں میں یہ سب گیسوؤں کے بال نہیں ہیں
لہریں یہ خط حسن پہ ہیں خال نہیں ہیں

دو چاند سے سینے کہ ونا کا ہے گھر ان میں
عدل و کرم و صنعت و علم و ہنر ان میں
شیروں کا ہے ہمیشہ کہ دل ان میں جگر ان میں
اسرار جناب احدی کے کہران میں
خود جن میں ہوں دریا یہ سفینے نہیں دیکھے
اس طرح کے سینے تو کسی نے نہیں دیکھے

مضموں میں سر دست یہ ہاتھوں کی ثنا کے
ناخن میں ہیں دونوں کے ہنر عقدہ کشا کے
قبضے میں اگر ہاتھ رکھیں غصے میں آکے
دم بھر میں ملا دیں طبقے ارض و سما کے
ہے کون سا سرکش جو یہاں پست نہیں ہے
ان سے کوئی دنیا میں زبردست نہیں ہے

بت کعبہ سے سب جن نے نکالے یہ وہی ہیں
رکتے نہیں جن لوگوں کے بھالے یہ وہی ہیں
ہے فتح و ظفر جن کے حوالے یہ وہی ہیں
خیبر کے جو ہیں توڑنے والے یہ وہی ہیں
پروانے ہیں شمع حرم لم یزلی پر
قبضہ انھیں لوگوں کا ہے تمشیر علی پر

فوجیں نہیں ٹھہری ہیں جہاں جم کے لڑے ہیں
ہاتھ ان کے تو فولاد کے پنجے سے کڑے ہیں
چھوٹے ہیں جو اس گھر کے وہ جرار بڑے ہیں
دیکھو یہ کہ بپھرے ہوئے دو شیر کھڑے ہیں
یہ پاؤں ہٹاتے نہیں ہیں جنگ یہ چڑھ کر
سرکٹنے میں بھی کرتے ہیں تو کھیت سے بڑھ کر

ناگاہ یہ بڑھ کر پسر سعد پکارا
اے شیر دلو نام و نسب کیا ہے تمھارا
تلواریں پھرا کر یہ پکارے وہ دل آرا
خالق نے ہمارے لئے دنیا کو سنوارا
خورشید زمیں تاج سر عرش بریں ہیں
پہلا یہ شرف ہے کہ غلام شہہ دیں ہیں

اسم جدا علیٰ ہے ابو طالب والا
جس شیر نے احمدؐ سے شہنشاہ کو پالا
عزت میں فزوں سب سے شرافت میں دو بالا
جس کا ہے علیؑ سا پسر اقدس و اعلا
مصدر سے جو مشتق ہے تو اعلیٰ سے علیؑ ہے
ایمان میں ان کے جسے شک ہو وہ شقی ہے

دادا ہے شہنشاہ دو عالم کا مددگار
سردار جہاں فخر عرب جعفر طیار
وہ شقہ طراز علم احمد مختار
آلودہ رہے خون میں جس شیر کی تلوار
ہاتھوں کے عوض حق سے سردست لیے ہیں
اللہ نے پر ان کو زمرد کے دیے ہیں

نانا اسداللہ مددگار دو عالم
دیں دار نمودار جہاں دار دوعالم
سلطان قضا منتظم کار دو عالم
سرتاج فلک پنبہ دستار دوعالم
سب امرا اہم عقل کی میزاں میں تلے تھے
عقدے وہ ہوئے حل جو کسی سے نہ کھلے تھے

بازوئے نبی دست خدا نفس پیبر
طیب زکی و طاہر و پاکیزه و الہر
لشکر شکن و بت شکن و فاتح خیبر
سرتاج عجم میر عرب حیدر صفدر
اصنام سے کیا خانہ حق پاک کیا ہے
گہوارے میں اژدر کا دہن چاک کیا ہے

وہ رعب کہ شیروں کو بھی عبرت ہوئی جس سے
وہ حکم کہ خورشید کو رجعت ہوئی جس سے
وه زور کہ ایمان کو قوت ہوئی جس سے
وہ ضرب بنا کفر کی غارت ہوئی جس سے
دیکھے اسے آگاہ جو حیدر سے نہیں ہے
بہتر کوئی شاید در خیبر سے نہیں ہے

کانپا کیا روم وعرب اک تیغ و دسر سے
گذری سر مرحب سے تو عنتر کی کمر سے
دینداروں کو امن اس نے دیا فتنہ و شر سے
ضرب اس کی نہ رو کی گئی جبریل کے پر سے
کیا کیا نہ بدل جائے گا کیا کیا نہ ملے گا
پر حشر تک اس ضرب کا سکہ نہ ملے گا

اللہ رے اوج وشرف و عزت و مقدار
دشمن کو بھی تھا فضل میں جس کے نہیں انکار
خالق کا ولی احمد مرسل کا مددگار
خاک کف پاسر مہ چشم ادل والا بصار
پاتے ہیں اشارے میں شفا کو روکر اس سے
بنیا ہے وہی جس کو ہے چشم نظر اس سے

ہم دونوں نواسے ہیں اسی فیض رساں کے
فرزند ہیں ہمشیر شہ کون و مکاں کے
دکھلائیں گے جو ہر تمھیں تیغ دو زباں کے
بڑھ بڑھ کے اُلٹ دیں گے پرے فوج گراں کے
تم یہ نہ سمجھنا کہ یداللہ نہیں ہیں
 ہم شیر تو ہیں گو اسداللہ نہیں ہیں

سن کر یہ رجز فوج کے سردار پکارے
اے قوم یہ شبیر کے ہیں بھانجے پیارے
تابندہ ہیں افلاک شرافت کے تارے
ہاں جان کے دینے سے مگر جی نہیں ہارے
حیدر کی طرح صاحب شمشیر ہیں دونوں
لڑکا انھیں سمجھے نہ کوئی شیر ہیں دونوں

یہ سن کے کیا سب نے لڑائی کا سر انجام
کھلنے لگے ہر صف میں علما ہے سیہ فام
برچھی کہیں چمکی کہیں جمدھر کہیں صمصام
بدلی کی طرح جھوم کے آئی سیہ شام
یو آتے تھے سب لوٹ کو فوج آتی ہے جیسے
بچوں پر صفیں آتی تھیں موج آتی ہے جیسے

اس شور میں بشاش کھڑے تھے وہ دلاور
پروا تھی نہ مطلق کہ یہ فوج آئی ہے کس پر
کہتا تھا بڑے بھائی سے چھوٹا کہ برادر
دیکھیں تو ذرا آپ قریب آگیا لشکر
وہ کہتا تھا تکیہ ہے عنایات احد پر
آنے دو اجل ان کو لئے آتی ہے زد پر

آتا ہے شکار آپ سے جس دم طرف شیر
دانستہ وہ کرتا ہے جھپیٹے میں ذرا دیر
جاتے ہیں کہیں اب تو یہ آئے تو شمشیر
جس جا ہوں صفیں لاشوں کے ہوتے ہیں وہاں دھیر
کھل جائیگا جب نیچے کھینچیں گے کمر سے
عرصہ فقط اتنا ہے کہ سبقت ہو اُدھر سے

تھوڑے میں اُبل پڑتے ہیں وہ جو ہیں تنک ظرف
جب گرم ہوا مہر درخشاں تو کہاں برف
سر جائے پہ آئے نہ شجاعت پہ کوئی حرف
اس نحو سے عمر اپنی بزرگوں کی ہوئی صرف
ہاتھ اپنا چلے گا تو جگہ پا کے چلے گا
ٹھوکر وہی کھائے گا جو گھبرا کے چلے گلا

تقریر ادھر یہ تھی کہ تیر آئے اُدھر سے
پیغام دغا لے کے صفیر آئے اُدھر سے
سب موت کے حلقے میں اسیر آئے اُدھر سے
دو بچوں پر دو لاکھ شریر آئے اُدھر سے
اس بھیر پر بھی بند تھے دہشت سے دم ان کے
بڑھ بڑھ کے ہٹے جاتے تھے پیچھے قدم ان کے

برچھی لئے انبوہ سواروں کا جب آیا
شہزادوں نے رانوں میں سمندوں کو دبایا
اک شور ہوا غیظ رحیموں کا اب آیا
وہ نیچے بجلی سے جو چمکے غضب آیا
آخرده جری لخت دل ضیغم دیں تھے
سرتھے صف اول کے کہیں جسم کہیں تھے

پس پھر تو دھنے فوج میں وہ شیر درندہ
تلواروں سے ڈر ڈر کے چھپے مردوں میں زندہ
آہو سے بھی چالاک تھے اسپان دونده
 مڑنے میں جو بجلی تھے تو اڑنے میں پرندہ
مانند براق بنوی عرش سما تھے
گھوڑے نہ کہو اوج سعادت کے ہما تھے

مارا انھیں چن چن کے جو تھے فوج میں چیدہ
رہواروں سے پامال تھے سرمائے بریدہ
باہم تھے کمانداروں سے دونوں وہ کشیدہ
بد کیش و خطا کار تھے سب زخم بریده
کہے ہوئے تھے تیر کہ آفت تھی جہاں پر
پیکان نہ سری پر تھا نہ چلہ تھا کماں پر

خالی تھی جو یہ صف تو پریشاں وہ پرا تھا
جنگل ستم ایجادوں کی لاشوں سے بھرا تھا
رنگ اُڑ گئے تھے چہروں سے لشکر یہ ڈرا تھا
تھراتا تھا وہ ہاتھ جو قبضہ پہ دھرا تھا
ڈر سے نہ بڑہاتے تھے جو سرکش قدم اپنے
تیغیں بھی نیاموں میں چرائے تھیں دم اپنے

وہ مر گیا تلوار اٹھا کر جسے ڈانٹ
اس نخل کو تلوار سے کانٹا اسے چھانٹا
گلہائے جراحت کو عجب حسن سے بانٹا
نیکلی نہ کوئی شاخ نہ اُلجھا کوئی کانٹا
اب تک یہ ہوا باغ جہاں میں نہیں دیکھیں
غل تھا کہ بہار ایسی خزاں میں نہیں دیکھی

تلوار نے چھوٹے کی نیا رنگ دکھا یا
ضرب اسد اللہ کا سب ڈھنگ و کھایا
حیرت ہوئی وہ زور دم جنگ دکھایا
راکب کو بھی مرکب کو بھی چورنگ دکھایا
ایسا کوئی طفلی میں نمودار نہ ہوگا
ہاتھ ایسا تو جعفر کا بھی تیار نہ ہوگا

وہ نیمچہ اور پھول سی وہ نرم کلائی
سب جس سے ہویدا ید بیضا کی صفائی
وہ اُنگلیاں جن میں ہنر عقدہ کشائی
ضیغم کے بھی پنجے نے یہ قوت نہیں پائی
زور ایسا جہاں کوہ سبک ہاتھ کے تل سے
ضرب ایسی کہ پوچھے کوئی جبریل کے دل

دوشیروں سے بچ کر ستم ایجاد کدھر جائے
گرمنھ پہ پڑھے یہ تو سر نحس اُتر جائے
خالی بھی جو دے وار تو پھر خون میں بھر جائے
بس زیست اسی میں ہے کہ تلوار سے مر جائے
بزدل جو ہے کیوں کر وہ دلیروں سے بچے گا
بھاگے گا تو کیا صید یہ شیروں سے بچے گا

کس میں تھی ضیا نیمچوں کی ضو کے برابر
گویا کہ مہ نو تھا مہ نو کے برابر
بجلی نہ چک سکتی تھی یہ تو کے برابر
سرخاک پر گر پڑتے تھے سو سو کے برابر
بچتا تھا نہ وہ نوک بھی جا لگتی تھی جس کو
رہ جاتا تھا وہ جل کے ہوا لگتی تھی جسں کو

کاٹی جو سپر فرق جفا جو یہ نہ ٹھہری
منھ پر نہ رکی ساعد و بازو پہ نہ ٹهہری
چار آئینہ مظالم پر خو پہ نہ ٹھہری
دشمن کی زرہ کاٹ کے پہلو پہ نہ ٹھہری
کیا زور تھا کیا ضربت شمشیر بحو تھی
گھوڑے کی بھی گردن اسی اک وار میں دو تھی

بھالوں میں جو تیغوں کو سنبھا لے نظر آئے
افسر نظر آئے نہ رسالے نظر آئے
ریتی یہ طپاں پر چھیوں والے نظر آئے
ہر صف کی جگہ خون کے تھالے نظر آئے
غل تھا کہ رن ایسا کبھی پڑتے نہیں دیکھا
بچوں کو اس انداز سے لڑتے نہیں دیکھا

چار آئے جو لڑنے کو تو اک دل ہوئے دونوں
ٹھہرے نہ ہٹے نے متامل ہوئے دونوں
گرما کے فرس جنگ پہ مائل ہوئے دونوں
چاروں سے یہ فرما کے مقابل ہوئے دونوں
ششدر نہیں ہوتے جو شجاعت کے دھنی ہیں
تم چار ہو ہم دو ہیں مگر پنجتنی ہیں

یہ سنتے ہی بچوں پہ جھپٹ کر وہ یل آئے
غصے سے دلیروں کے بھی ابرو پہ بل آئے
لشکر نے یہ جانا کہ وہ بچ کر نکل آئے
آنا تھا کہ چاروں تہ تیغ اجل آئے
احسنت کا برپا ہوا غل چرخ بریں پر
ٹکڑے جو گنے چار کے تھے آٹھ زمیں پر

کیا ذکر بھلا آٹھ کا یا چار سروں کا
کشتوں کے جو پشتے تھے تو انبار سروں کا
گننا ہوا اب تو ہمیں دشوار سروں کا
اک مینھ سا برس جاتا ہے ہر بار سروں کا
تھم سکتے نہ تھے پاؤں کسی عربدہ جو کے
کٹتی تھی زمیں رن کی ڈیڑوں سے لہو کے

اعدا تھے دم جائزہ ہ بار ندارد
منشی کے قلم ہاتھ علمدار ندارد
پیدل نظری فوج کے اسوار ندارد
دو آئے تو دو چار تھے پھر چار ندارد
یوں فوج کے دفتر کو اُلٹتے نہیں دیکھا
یوں چہرے پہ چہرہ کبھی کٹتے نہیں دیکھا

یہ جھک کے جو ٹھہرا تو وہ لشکر میں در آیا
رشتے کو تڑپتے ہوئے لاشوں سے بھر آیا
یہ ڈوب گیا جب وہ ادھر سے ادھر آیا
اک چاند تہ خاک چھپا اک نظر آیا
ہٹ جائے گا لشکر تو یہ چڑھ چڑھ کے لڑیں گے
چھوٹے ہیں مگر بھائی سے کچھ بڑھکے رہیں گے

جانبازیاں دکھلاتے تھے میداں میں وہ جانباز
دل تھامے ہوئے دیکھتے تھے شاہ سرافراز
قاسمؑ کا سخن تھا کہ علیؑ کا ہے سب انداز
فرماتے تھے اکبؑریہ لڑائی ہے کہ اعجاز
بڑہتے تھے کبھی گاہ سرک جاتے تھے عباسؑ
جب وار وہ کرتے تھے پھڑک جاتے تھے عباسؑ

ہر بار صدا دیتے تھے اے گیسوؤں والو
کیا کہنا ہے پھر بڑھ کے یہی ہاتھ نکالو
رہوار بڑھے جاتے ہیں باگوں کو سنبھالو
حلقہ ہے کڑی آنکھ زرہ پوشوں پہ ڈالو
اب ہٹنے کی مہلت مری جاں ان کو نہ دنیا
منت بھی کریں گر تو اماں ان کو نہ دنیا

ہاں شیروں کے شیروں کا یہی کام ہے شیرو
بس آج لڑائی میں بڑا نام ہے شیرو
پنجہ میں تمھارے سپہ شام ہے شیرو
تم دونوں کا جد صاحب صمصام ہے شیرو
اک شمش تو اک برج شرافت کا قمر ہے
ماں کس کی ہے بیٹی تو پدر کس کا پسر ہے

شہ کہتے تھے بچے ہیں لڑیں ہا ہے کہاں تک
لاکھوں سے لڑے دونوں میں طاقت تھی جہاں تک
دو روز سے پانی نہیں پہونچا ہے وہاں تک
اب پھیر کے کوئی انھیں لے آئے یہاں تک
سیراب بھی یہ تشتہ وہاں ہونے نہ پائے
ہے ہے مرے گھر میں یہ جواں ہوئے نہ پائے

سیدانیاں دروازے پہ تھیں کھوئے ہوئے سر
اصغرؑ کو لئے کانپتی تھی بانوئے بے پر
فضؐہ تھی پریشاں کئے مو خیمے کے باہر
پودے سے لگی کہتی تھی یہ شاہ کی خواہر
بتلا مجھے بچے مرے کیا کرتے ہیں دونوں
وہ کہتی تھی لاکھوں سے دغا کرتے ہیں دونوں

وہ رخ پہ نظر آتے ہیں اُڑتے ہوئے گیسو
وہ نیچے بجلی کی طرح گرتے ہیں ہر سو
ڈھالیں لیے وہ بھاگتے پھرتے ہیں جفا جو
وہ ابر میں چھپ چھپ کے نکل آتے ہیں مہ رو
بہتا ہے لہو چھاتیوں سے چور ہیں دونوں
کس طرح پکاروں کہ بہت دور ہیں دونوں

زینب نے کہا دونوں ہیں یک جا کہ جدا ہیں
کی عرض یہ رو کر کہ نہیں ایک ہی جا ہیں
لاکھوں ہیں عدو اور وہ دو ماہ لقا ہیں
منھ نہر سے پھیرے ہوئے سرگرم دغا ہیں
دم خوف سے سینے میں سماتا نہیں اب تو
ہے ہے مجھے چھوٹا نظر آتا نہیں اب تو

یہ سنتے ہی ڈیوڑھی سے ہٹیں حضرت زینب
فرمایا کہ بچوں کا مرے خاتمہ ہے اب
اب کچھ نہیں وسواس بر آیا مرا مطلب
لو بیبیوں مل کر صف ماتم پہ چلو اب
بچے مرے داخل ہوئے خیل شہدا میں
سجدہ تو کروں شکر کا درگاہ خدا میں

یہ ذکرہ تھا جو طبل بجا فتح کا ناگاہ
چلا ئے حرم لٹ گئی بنت اسدالله
سجدہ کو سوئے قبلہ جھکیں زینب ذیجاه
دوڑے طرف دشت دغا روتے ہوئے شاہ
تلواریں علم قاسم و عباس لئے تھے
ہم شکل نبیؐ چاک گریبان کئے تھے

عباس نے غصے میں تیغوں کو ہٹایا
بجلی سے بھی کچھ بڑھ کے گرا تیغ کا سایا
پسپا ہوئے کفار کوئی تاب نہ لایا
شبیر نے لاشوں کو تڑپتا ہوا پایا
آلودو خوں دو مہ کامل نظر آئے
گودی کے پلے خاک پہ بسمل نظر آئے

سرتا بہ قدم چور تھے زخموں سے تن زار
انگڑائیاں لینے سے رگیں کھینچتی تھیں ہر بار
پیکان سے پہلو کے کئی چھاتیوں کے پار
تلوار میں تھیں قبضوں میں مگر ہاتھ تھے بیکار
لب پہ یہ سخن تھا شہ والا نہیں آئے
دم ہونٹوں پر آئے مگر آقا نہیں آئے

لاشوں کے قریب آ کے پکارے شہ صفدر
اے بھانجو موجود ہے یہ بے کس و بے پر
یہ گرم زمیں اور یہ گل سے تن انور
مٹی سے اٹھا کر مرے زانو پہ رکھو سر
ماموں سے عجب وقت میں منھ موڑ رہے ہو
کن آنکھوں سے دیکھوں میں کہ دم توڑ رہے ہو

اے عونؑ و محمدؐ یہ جفا تم نے اُٹھائی
ایذائے عطش سب سے سوا تم نے اُٹھائی
راحت مرے گھر میں نہ ذرا تم نے اُٹھائی
کیا کیا نہ صعوبت بہ خدا تم نے اُٹھائی
مانع جو ہوئی ماں سوئے یم پھر نہیں دیکھا
اس عمر میں تم سا کوئی صابر نہیں دیکھا

اے شیر جوانو! مجھے طاقت تھی تمھیں سے
اے تیز زبانو! مجھے طاقت تھی تمھیں سے
اے مرتبہ دانو! مجھے طاقت تھی تمھیں سے
اے تشنہ دہانو! مجھے طاقت تھی تمھیں سے
ساتھ اپنے جہاں سے مجھے لیتے نہ گئے تم
کاندھا مرے تابوت کو دیتے نہ گئے تم

اکبرؑ نے کہا عونؑ کے بازو کو ھلا کر
بھیا تمھیں چلاتے ہیں شہ اشک بہا کر
ماموں کو پکارے بھی نہ تم برچھیاں کھا کر
باتیں شہ والا سے کرو ہوش میں آکر
لو گھر میں چلو بیبیاں سب غش میں پڑی ہیں
سرننگےپھوپی خیمے کی ڈیوڑھی پہ کھڑی ہیں

خم ہو کے یہ چھوٹے کو علمدار پکارے
اے تشنہ دہن اے مرے جانی مرے پیارے
کیا مجھ میں زباں اینتھ گئی پیاس کے مارے
چونکو کہ عجب حال ہے ماموں کا تمھارے
ہاتھوں کو ذرا جوڑ کے کچھ بات تو کر لو
بیٹا شہ والا سے ملاقات تو کر لو

سن کر یہ صدا ہوش میں آئے وہ دلاور
سر رکھ دیے گھبرا کے شبہ دیں کے قدم پر
اٹکے تھے جو اُکھڑے ہوئے دم سینو کے اندر
دو ہچکیاں لیں دونوں صغیروں نے برابر
فردوس شعلے کے مسافر ہوئے دونوں
کروٹ بھی نہ بدلی تھی کہ آخر ہوئے دونوں

گودی میں موئے وہ جنھیں آغوش میں پالا
آنکھیں تھیں لہو اور جگر تھا تہہ و بالا
بسمل کی طرح گر کے جوتڑپے شہ والا
عباس نے تھاما علی اکبر نے سنبھالا
رقت کا یہ تھا جوش کہ تھراتے تھے شبیر
ہر مرتبہ لاشوں سے لپٹ جاتے تھے شبیر

عباس نے کی عرض یہ با دیدہ خوں بار
خیمے سے نکل آئیں نہ سیدانیاں یک بار
لے چلئے انھیں خیمے میں اب یا شہ ابرار
بہتر ہے کہ ماں دیکھ لے فرزندوں کا دیدار
لاشے جو نہ جائیں گے تو غم کھائیں گی زینب
یہ قبر میں سوئے تو کہاں پائیں گی زینب

یہ سنتے ہی لاشے شہ والا نے اُٹھائے
خیمے کے قریں دونوں کو روتے ہوئے لائے
غل تھا کوئی جلدی صف ماتم کو بچھائے
لو آئے شہنشاہ کی ہمشیر کے جائے
چھوٹے کو علی اکبر دل گیر لیے ہیں
اک لاش کو خود گود میں شبیر لیے ہیں

زینبؑ نے کہا کیوں مجھے وسواس نہ آئے
ہے ہے علیؑ اکبیر اُسے کیوں گود میں لائے
لوگو مرے پیارے نے بڑے رنج اُٹھائے
صدقے یہ پھوپھو لاش کے لے آنے کے جائے
دو روز سے وہ سرور واں تشنہ وہاں ہے
اس بوجھ کی طاقت مرے بچے میں کہاں ہے

اُن دونوں نے گر جان گنوائی تو گنوائی
بن بیاہے مرے لال نے کیوں لاش اٹھائی
میں ماں ہوں نہ صاحب مجھے یہ بات نہ بھائی
اکبرؑ مری اٹھارہ برس کی ہے کمائی
دل سے نہ یہ داغ الم و یاس مٹے گا
صدقہ اب اتاروں گی تو وسواس مٹے گا

بانو نے کہا کون سے وسواس کی ہے جا
ہمشکل نبیؐ لاشوں کو لائے تو ہوا کیا
شق ہوتا ہے مظلوموں کی غربت پہ کلیجا
ہے ہے وہ کوئی غیر تھے اے دختر زہرا
گھر تک کوئی وامندوں کو پہونچا نہیں دیتا
بھائی کوئی کیا بھائی کو کاندھا نہیں دیتا

اُن دونوں کے عاشق تھے علیؑ اکبرؑ گلرو
چھوڑا نہ اونھوں نے بھی کبھی بھائی کا پہلو
ایسا یہ نہیں غم کہ تمھیں آنکھ سے آنسو
بس تلخ ہوئی زندگی اکبؑر خوشخو
کل تک تھے بہم آج اکیلے ہوئے دونوں
بھائی بھی وہ جو ساتھ کے کھیلئے ہوئے دونوں

دونوں تھے اسی بھائی کے آرام کے طالب
جانے وہی جس شخص پہ گزریں یہ مصائب
وسواس کا یہ کونسا ہنگام ہے صاحب
بیجاں ہوئے ہے ہے علیؑ اکبر کے مصاحب
ساتھ اب نہ کوئی جوڑے ہوئے ہاتھ رہے گا
شہزادہ کونین اوسے کون کہے گا

ناگاہ شہ عرش نشیں لاشوں کو لائے
غل پڑ گیا لو سرور دیں لاشوں کو لائے
تھم کر صف ماتم کے قریں لاشوں کو لائے
ہمشیر تھیں جس صف یہ وہیں لاشوں کو لائے
دونوں کا لٹانا تھا کہ غش کر گئی زینبؑ
ہر بی بی پہ ثابت یہ ہوا مرگئی زینبؑ

ہوش آیا تو اکبرؑ سے کہا ر انڈوں کو سمجھاؤ
ہے ہے نہ کرو صاحبو اک لحظہ ٹھہر جاؤ
عباسؑ کی زوجہ سے یہ بولیں کہ ادھر آؤ
کیا روتی ہوکپڑے علی اکبر کے بدلواؤ
بانو میں کدھر آہ یہ کیا بے خبری ہے
سب خوں سے مرے لال کی پوشاک بھری ہے

حضرت سے کہا آپ کو ایذا ہوئی یا شاہ
کس طرح لڑے دونوں غلامان ہوا خواہ
حضرت نے کہا مدح میں قاصر ہے زباں آہ
زینبؑ مجھے یاد آگئی جنگ اسدالله
نانا کی طرح دونوں نواسوں نے وفا کی
بچوں کی نہ تھی جنگ یہ قدرت تھی خدا کی

تیغوں میں یہ تیزی یہ صفائی نہیں دیکھی
یہ ضرب یہ پھرتی یہ لڑائی نہیں دیکھی
شیروں کی یہ پر زور کلائی نہیں دیکھی
اعدا میں یہ ہل چل یہ دوہائی نہیں دیتی
صفین و جمل میں بھی رن ایسے نہ پڑے تھے
تم پوچھ لو عباس کو نزدیک کھڑے تھے

عباس نے کی عرض زباں لاؤں کہاں سے
جو کر گئے یہ لال وہ باہر ہے بیاں سے
لڑتے تھے اسی طرح علیؑ فوج گراں سے
افسوس کہ یوں اُٹھ گئے یہ شیر جہاں سے
تلواریں جب ان کی مجھے یاد آتی ہیں بھینا
دو بجلیاں آنکھوں میں چمک جاتی ہیں بھینا

کیا عرض کروں ہائے محمد کی لڑائی
گویا کہ یہ دیکھے ہوئے تھا جد کی لڑائی
بس صاف تھی صفین کی سرحد کی لڑائی
غل تھا کہ یہ ہے بازوئے احمدؐ کی لڑائی
رن پر جو چڑھا ہو وہی جانے کہ یہ کیا تھا
دنیا میں علیؑ آج جو ہوتے تو مزا تھا

یہ سنتے ہی سرخی سی رخ زرد پر آئی
حضرت سے کہا آپ کا صدقہ سے یہ بھائی
کونین میں عزت مرے دلبندوں نے پائی
اب شاد ہوئی ان سے یداللہ کی جائی
آقا مجھے پیار آتا ہے اقبال پر ان کے
بیکس ہیں خدا رہم کرے حال پر ان کے

فرما کے یہ لیں ان کی بلائیں کئی باری
شانوں کو ہلا کر یہ وہ آہستہ پکاری
کرتے ہیں امام دو جہاں مدح تمھاری
یہ کیا ہے جو تسلیم کو اٹھتے نہیں واری
صدقے گئی یہ نیند ہے یا غش میں پڑے ہو
بیٹھے ہیں حسین ابن علی آٹھ تو کھڑے ہو

کچھ آج ہے غفلت عجب اے نیند کے ماتو
باعث ہے یہ بچپن کا سب اے نیند کے ماتو
چونکو مری خاطر سے اب اے نیند کے ماتو
 پھر سوئیو آتی ہے شب اے نیند کے ماتو
پھر کیا ہے جو بچپن کے یہ انداز نہیں ہیں
گردن ہے کہیں ہاتھ کہیں پاؤں کہیں ہیں

اب ضبط کی طاقت نہیں اماں کو سنبھالو
انگڑائیاں لو بات کرو نیند کو ٹالو
سینے میں اولجھتا ہے دم لے گیسووں والو
واری مجھے خدمت کے لیے پاس بلا لو
میں ہونگی تو راحت سے تمھیں پاس نہوگی
کیا گزرے گی منزل پہ جو ماں پاس نہ ہوگی

پہلا تو سفر اور نئے لوگ نئی راہ
کس طور سے گزریں گی یہ تاریک شبیں آہ
صدقے گئی رستے سے بھی تم تو نہیں آگاہ
پہونچائے تمھیں خیر سے فردوس میں اللہ
پُرہول ہے رستہ مجھے تشویش بڑی ہے
قربان ہو ماں قبر کی منزل بھی کڑی ہے

ٹوکے کوئی رستے ہیں تو ڈر یو نہ مری جان
ہاں کلمہ توحید پڑھے جائیو ہر آن
اقرار نبوت میں فصاحت کا رہے دھیان
دلبند ہو تم تین اماموں کے میں قربان
کہنا کہ ملازم ہیں ولی ابن ولی کے
ہم آتے ہیں شکر سے حسینؑ ابن علیؑ کے

اے عون خبردار مرے چھوٹے پسر سے
شب کو یہ اکیلا کبھی نکلا نہیں گھر سے
رستے سے نہ واقف ہے نہ غربت کے سفر سے
محروم رہوں گی میں سدا خیر خبر سے
وامندوں پہ ظاہر ہو یہ وہ بھید نہیں ہے
اے وائے خط آنے کی بھی امید نہیں ہے

بچوں کے یہ سن ہائے غضب اور سفرایسا
لائے گا خبر کون کہاں نامر بر ایسا
برباد نہ ہو یوں کوئی آباد گھر ایسا
نظروں سے نہ پوشیدہ ہو شمس و قمرایسا

کس ناز و نعم سے یہ خوش اقبال پلے تھے
قبروں کے لیے ہائے میرے لال پہلے تھے

اب کون مرے پہلوؤں میں سوائے گا بچھو
تڑپے گا کلیجہ مرا دل روئے گا بچو
یہ داغ تو دنیا سے مجھے کھوئے گا بچو
دن جا کے شب آئے گی تو کیا ہوئے گا بچو
راحت کسی کروٹ کسی پہلو نہ ملے گی
مرجاؤں کی زلفوں کی جو خوشبو نہ ملے گی

دنیا کو نہ دیکھا تھا کہ موت آگئی تم کو
خیمہ سے نکلتے ہی اجل پا گئی تم کو
ہاں صدقے ہو جنگل کی ہوا بھا گئی تم کو
اے گلبدنو کس کی نظر کھا گئی تم کو
ہے ہے مجھے پوشاک شہانی نہ دکھائی
صدقے گئی اماں کو جوانی نہ دکھائی

مرتے ہوئے پانی بھی نہ مانگا مرے ڈر سے
پیاسے سوے فردوس سدھارے مرے گھر سے
بے آب تھے اس عمر میں چوبیس پہر سے
دیکھا بھی نہ دریا کو توجہ کی نظر سے
سہواً جو پڑٰی آنکھ تو منہ موڑ لیا ہے
ڈرتے تھے کہ اماں نے ہمیں منع کیا ہے

غصے ہوئی تھی تم پہ میں واری مجھے بخشو
ماں اب نہیں لونڈی ہوں تمھاری مجھے بخشو
لب پر سخن عذر ہیں جاری مجھے بخشو
صدمے سے غشی ہوتی ہے طاری مجھے بخشو
میں بھی تو جانوں کہ دل افسردہ نہیں ہیں
لو کہ دو بس اتنا کہ ہم آزردہ نہیں ہیں

یہ کہ کے جو چھاتی پہ دو ہتڑ کئی مارے
سینہ ہوا شق ہاتھ بھی نیلے ہوے سارے
ہمشکل نبیؐ پاؤں پر گر کر یہ پکارے
بس والدہ اب روئیو لاشے پہ ہمارے
اب پیاس میں آب دم شمیشر پیینگے
بھائی نہ رہے خلق میں ہم بھی نہ بچینگے

گھبرا کے وہ مخدومہ عالم یہ پکاری
مرجائے یہ ناشاد بلالے کے تمھاری
بن بیاہے ہو تم لاشوں کے پاس آؤ نہ واری
تم روؤ اسی ڈر سے میں کرتی نہیں زاری
باتوں میں بھی کچھ بین کے پہلو نہیں نکلے
آنکھوں سے مری دیکھ لو آنسو نہیں نکلے

فرما کے یہ غش ہوگئیں اور پھر ہوئیں ہشیار
پوچھا کہ کدھر ہے علی اکبرؑ مرا دلدار
بانو نے کہا شاہ سے با دیدۂ خونبسار
اب فرق بصارت میں بھی ہے یا شہ ابرار
اب کے جو غش آیا تو گزر جائیں کی زینبؑ
لے جائیے لاشے نہیں مرجائیں گی زینبؑ

یہ ماتم اولاد ہے کیونکہ اسے ٹالیں
مر جائیں جنہیں دل کی طرح گود میں پالیں
اکبرؑ کی سنیں یا جگر و دل کو سنبھالیں
در آئی ہیں اک قلب میں دو تیروں کی بھالیں
بالائے جگر خنجر بیداد پھرے ہیں
دو غم کے پہاڑ ایک ضعیفہ پر گرے ہیں

یہ سنتے ہی لاشوں کو اُٹھانے لگے سرور
رانڈیں صف ماتم سے اٹھیں کھولے ہوے سر
بانو نے کھڑے ہو کے ادھر روک لی چادر
چلائی سمجھ کرشہ مظلوم کی خواہسر
ٹھہرو ابھی کیوں داغ دیئے جاتے ہو لوگو
ہے ہے مرے بچوں کو لیے جاتے ہو لوگو

دیکھا نہیں جی بھر کے ابھی بیٹوں کا دیدار
دونوں کی بلائیں مجھے پھر لینے دو اکبسار
چھوٹے کو بھی چھاتی سے لگالے یہ دل انگار
مادر سے مکدر نہ ہوں یہ آئینہ رخسار
گھر میں مرے کاہے کو یہ پھر آئیں گے جاکے
دینے دو کفن دونوں کو زہرا کی ردا کے

در تک گئیں لاشوں سے لپٹنے کو کھلے سر
پر رانڈوں نے جانے نہ دیا خیمے کے باہر
چلائیں در خیمہ کے پردے کو اُٹھا کر
گاڑو گے کہاں بھائیوں کو اے علیؑ اکبر
ڈر ہے کہ خفا مجھ سے مرے لال نہ ہو جائیں
صدقے گئی لاشے کہیں پامال نہ ہو جائیں

یہ وقت نہیں طول کا خاموش انیس اب
جتنے ہیں سخن فہم وہ عاشق ہیں ترے سب
ہردم ہے عنایات محمد کرم رب
اب جلد وہ حاصل ہو جو کچھ ہے ترا مطلب
 یہ حسن فصاحت ہے یہ شیریں سخنی ہے
پیری میں جواں ہے تو فقیری میں غنی ہے

رباعی

مال و زر و افسر و حشم ملتا ہے
ممکن سے نگیں طبل و علم ملتا ہے
عنقا گوگرد سرخ پارس اکسیر
یہ سب ملتے ہیں دوست کم ملتا ہے

رباعی

عزت رہے یارو آشنا کے آگے
محجوب نہ ہوں شاہ و گدا کے آگے
یہ پاؤں چلیں تو راہ مولا میں چلیں
یہ ہاتھ جب اٹھیں تو خدا کے آگے

رباعی

گو صورت دریا ہمہ تن جوش ہوں میں
لب خشک میں چشم تر ہے خاموش ہوں میں
کیا پوچھتے ہو مقام و مسکن کیسا
مانند حباب خانہ بردوش ہوں میں

رباعی

آئینہ خاطر کی چلا ہے رونا
اور دیدہ مردم کی ضیا ہے رونا
پوچھا جو علاج دل مسیحا نے کہا
ہر درد کی دنیا میں دوا ہے رونا

رباعی

ہر دم گم سبط شہ لولاک کیا
جب نام لیا چشم کو نمناک کیا
تر ہو گیا، مال تو پھاڑا وامن
پایا نہ گریباں تو جگر چاک کیا

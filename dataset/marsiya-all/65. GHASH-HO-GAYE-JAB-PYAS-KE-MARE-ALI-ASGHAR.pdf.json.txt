جلد ششم
مرثیہ میر انیس

۱
غش ہوگئے جب پیاس کے مارے علی اصغر
مان نے کہا ہے ہے مرے پیارے علی اصغر
قربان یہ مادر ہو تمھارے علی اصغر
کیون کرتے نہین مجسے اشارے علی اصغر
مُنھ تکتے ہو دم توڑتے ہو جی پہ بنی ہے
کیا گلشن فردوس کے جانے کی ٹھنی ہے
۲
پھر اوسنے کہا زینب مضطر سے روکر
دنیا سے سفر کرتے ہین ہے ہے مرے اصغر
سنتے ہی دل پکڑے اوٹھی زینب مضطر
کہنے  لگی اب دیکھیے کیا ہوئیگا داور
نزدیک جو پہنچی تو یہ سامان نظر آیا
بیحال اوسے اصغر نادان نظر آیا
۳
بانو نے کہا کیا ہوا ہے ہے اسے لوگو
سانس اولٹی یہ لیتا ہے کوئی آکے تو دیکھو
منکا مرے پیارے کا ڈھلا جاتا ہے ابتو
اے بیبیو کچھ بہر خدا مُنھ سے تو بولو
نقشہ مرے جانی کا کچھ اب اور ہوا ہے
مردے کی طرح اسکا تو سب طور ہوا ہے
۴
اب پانی کہان سے مین اسے لاکے پلاؤن
کیا اوڑھ کے چادر مین ہی میدان کو جاؤن
عزت کا کرون پاس کہ جان انکی بچاؤن
گر یہ نہین ممکن ہے تو ہاتھ انسے اوٹھاؤن
موت آئے کہین جینے سے بیزار ہے بانو
کیا سخت مصیبت مین گرفتار ہے بانو
۵
باہر سے کوئی صاحبو سرور کو بلا دو
قاسم کو بلا دو علی اکبر کو بلا دو
جلدی سے مجھے عون دلاور کو بلا دو
سجاد حزین بیکس و مضطر کو بلا دو
کہہ آؤ کہ بچے کا مرے آنکھون مین دم ہے
جلد آؤ تمھین روح پیمبر کی قسم ہے
۶
عباس سے کہ دو تمھین بانو ہے بلاتی
اصغر کی مری جان ہے اب پیاس سے جاتی
بانو یہی رو رو کے ہے ہر بار سناتی
بچے کی نہین پیٹ مین اب سانس سماتی
کس سے مین کہون ہاے مصیبت کی گھڑی ہے
بچے کے مرے سینہ مین اب سانس اُڑی ہے
۷
پھر کہنے لگی فضہ سے یہ بانوے خوشخو
جاکر در خیمہ یہ حضرت کو صدا دو
کچھ کام کے خاطر ہے بلاتی تمھین بانو
بے شیر کو غش آیا ہے یا شاہ اب آؤ
آنکھون کو بھی وا پیاس کے مارے نہین کرتا
ہمکاری نہین لیتا اشارے نہین کرتا
۸
قصہ یہ سخن سنتے ہی بس دشت مین آئی
اور عرض لگی کرنے کہ اے حق کے فدائی
یا شاہ خوزادہ مرا مرتا ہے دہائی
وان مادر اصغر نے ہے اب دھوم مچائی
جلد آؤ کہ اب جی سے گذرتا ہے یہ بچہ
اے ساقیٔ کوثر کے پسر مرتا ہے بچہ
۹
سرور سے کہا رن مین جو فضہ نے یہ آکر
خیمے کو روانہ ہوا فرزند پیمبر
جب پہونچے قرین دیکھا یہ ہنگامۂ محشر
سب بیبیان وان رو رہی ہین کھولے ہوئے سر
حضرت نے کہا صاحبو یہ ماجرا کیا ہے
کیون روتے ہو سب مل کے بتاؤ تو یہ کیا ہے
۱۰
تب بانو نے شہہ سے کہا با اشک فشانی
بچّے کو ۔۔۔۔۔۔۔۔ ہے مرے تشنہ دہانی
غش آیا ہے موقوف ہے تیغون کی روانی
افسوس کہ ملتا نہین اسدم مجھے پانی
اب ساتھ کوئی آن مین ہین چھوڑتے اصغر
پردیس مین دائی سے ہین مُنھ موڑتے اصغر
۱۱
سُن سُن کے یہ باتین ہوے شہہ مضطر و حیران
اور بولے کہ مین جاتا ہون اب جانب میدان
بے شیر کو دو گود مین لاکر مرے اس آن
بانو نے کہا جایئے اللہ نگہبان
پانی مرے مہرو کو پلا لائیو صاحب
اکبر کی طرح انکو نہ کھو آئیو صاحب
۱۲
پھر کہنے لگی اے پسر حضرت زہراؑ
رہ رہ کے مرے دل کو ہے اس بات کا دھڑکا
یہ لعل تمھین مین نے امانت جو ہے سونپا
بیداد کہین اسپہ بھی کچھ ہوئے نہ شاہا
ان دھڑکون سے بس جان نکل جائیگی تن سے
اصغر کی سواری نہ اگر آئیگی رن سے
۱۳
شہہ نے  کہا تقدیر سے مجبور ہے شپیرؑ
کچھ مرضیٔ معبود مین چلتی نہین تدبیر
اللہ کو کر یاد نہو مضطر و دلگیر
جاتی رہیگی تشنگیٔ اصغر بے شیر
تو دل مین کہین اپنے نہ گھبرائیو بانو
بیتابی سے باہر نہ نکل جائیو بانو
۱۴
سمجھا کے اوسے رن کو چلے سید مظلوم
اور ہاتھون پہ رکھے ہوے وہ ننھا سا معصوم
لشکر کے قرین آکے کہا بادل مغموم
یہ پیاس ہے جو خشک ہے اس بچے کا حلقوم
تھوڑا اسے پانی دو کہ یہ تیسرا دن ہے
اسکا چھ مہینے سے زیادہ نہین سن ہے
۱۵
مین گو کہ ہون نزدیک گنہگار تمھارے
بچہ تو بری سارے گناہون سے ہے بارے
حلقے ہین پڑے آنکھون مین اب پیاس کے مارے
حسرت سے سوے نہر یہ کرتا ہے نظارے
تم روح پیمبر پہ یہ احسان کروگے
سیراب جو بچہ مرا اس آن کروگے
۱۶
شہ کر رہے تھے آہ یہ رو کر ابھی تقریر
جو تیر و کمان لیکے بڑھا حرملہ بے پیر
ناگاہ لگا اصغر بے شیر کے اک تیر
بچے کا چھدا حلق بھی اور بازوے شپیرؑ
صدمہ تھا عجب دلپہ شہہ عرش نشین کے
جب سہم کے لپٹا وہ گلے سرور دین کے
۱۷
اوس دم شہہ مظلوم نے دیکھا سوے افلاک
اور عرض کی خالق سے یہ بادیدۂ نمناک
وہ ظلم کیے مجھپہ کلیجہ ہوا صد چاک
دے داد کہ فریادی ہے ابن شہہ لولاک
مظلوم پہ سید پہ مسافر پہ جفا کی
معصوم کو مارا ہے دُہائی ہے خدا کی
۱۸
کیون دشمن جان آج ہوئی ساری خدائی
مین نے نہین کی نانا کی امت سے برائی
کی ظالمون نے میرے بھرے گھر کی صفائی
راحت کے عوض انسے اذیت یہ اُٹھائی
کیا صبر دیا صدقے ترے لطف و کرم پر
مین کچھ انھین کہتا نہین اس ظلم و ستم پر
۱۹
ہر چند ہے دل پر قلق نامتناہی
منظور تری راہ مین ہے گھر کی تباہی
کچھ غم نہین اصغر جو ہوے خلد کو راہی
آئی یہ ندا اے خلف شیر الٰہی
خیل شہدا مین تری توقیر بڑی ہے
خنجر کے تلے بخشش امت کی کھڑی ہے
۲۰
یہ سُنکے ہوے شاد شہہ یثرب و بطحا
جو ہنسکے کہا حرملہ نے اے شہہ والا
بتلاؤ کہ سیراب ہوا آپکا بچا
ہم پانی پلا دیوین اگر اور ہو پیاسا
شہہ نے کہا بیکار نہ جائیگا یہ ہنسنا
محشر مین تجھے دیکھ رولائیگا یہ ہنسنا
۲۱
پھر میت اصغر سے کہا بادل بریان
تم چل بسے دنیا سے صد افسوس مری جان
اس چاند سے مکھڑے کے یہ بابا گیا قربان
کچھ بات نہ کی مُنھ سے رہے دل ہی مین ارمان
شرمندہ مجھے بانو سے تم کر گئے اصغر
مین جیتا رہا آگے مرے مر گئے اصغر
۲۲
اوس لاش کو چھاتی سے لگائے ہوے مولا
اور شرم سے گردن کو جُھکائے ہوے مولا
دامن تھے اوسے اپنا اوڑھائے ہوے مولا
تھے دھوپ سے میّت کو بچائے ہوے مولا
طاری تھی یہ رقت شہہ ذیجود و کرم پر
چلتے تھے تو گر پڑتے تھے ہر ایک قدم پر
۲۳
پہونچے جو درِ خیمہ پہ شہہ اتنے مین مارے
اندر نہ گئے ڈیوڑھی سے فضہ کو پکارے
بانو سے یہ کہدے کہ ہین آئے ترے پیارے
فرزند کو پانی مین پلا لایا تمھارے
جب آئیگی مین اوسکی امانت اوسے دونگا
ہرگز مین امانت مین خیانت نہ کرونگا
۲۴
بانو نے کہا کسلیے آتے نہین یا شاہ
اب کسکی درِ خیمہ پہ تم دیکھتے ہو راہ
یہ سُنکے ہوے داخل خیمہ شہہ ذیجاہ
اک بار نظر جا پڑی اوسکی جو ہین ناگاہ
دیکھا کہ ہین آنسو تو بھرے دیدۂ تر مین
کچھ سُرخی سی آتی نظرِ شاہ کے برمین
۲۵
پھر بولی کہ مین آپ پہ یا شاہ ہون واری
کہئے تو سہی گود مین کیا ہے یہ تمھاری
اوسوقت بہت شاہ پہ رقت ہوئی طاری
کہنے لگے اب سو گئی تقدیر ہماری
حال دل بیتاب سنایا نہین جاتا
وہ قلب پہ صدمہ ہے بتایا نہین جاتا
۲۶
کس طرح کہون آہ کہ اب دم مین نہین دم
اک تیر لگا ایسا کہ اصغر ہوے بیدم
سرور کی زبانی یہ سُنی جب خبر غم
فرزند کا برپا کیا تب بانو نے ماتم
کہتی تھی مری کوکھ مین اب آگ لگی ہے
بسمل سی تڑپٹی ہون چُھری دلپہ چلی ہے
۲۷
ہے ہے مرا دلبر مرا پیارا مرا جانی
ہے ہے مرا فرزند مرا یوسف ثانی
دو دن سے ملا ہاے غضب دودھ نہ پانی
تقدیر مین لکھی تھی مرے خاک اوڑانی
تم گلشن جنت کو سدھارے علی اصغر
گود مین گئے باپ کے مارے علی اصغر
۲۸
کہنے لگی سر پیٹ کے پھر اپنا وہ غمناک
اے بیبیو مل دو مرے چہرے پہ ذرا خاک
اور شکل ۔۔۔۔۔۔۔ کر دو گریبان کو بھی چاک
مجھ کوکھ جلی کو بہی درکار ہے پوشاک
اب تا بقیامت نہ تمھین پاؤنگی بیٹا
دنیا سے اس غم مین گذر جاؤنگی بیٹا
۲۹
پھر رن کیئے لاش پہ یہ اوسنے پسر کے 
اے آنکھون کی پُتلی مرے اے نور نظر کے 
آباد کیا خلد کو ویران مجھے کرکے
تم داغ نیا دیگئے واری گئی مرکے
جینے کی نہین رنج سے مر جائیگی بانو
مُنھ اپنا کسی خلق مین دکھلائیگی بانو
۳۰
ہے ہے مرے اے لاڈلے دل مین رہا ارمان
تم گھٹنو ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔ کسی عنوان
بولے زبان بھی نہ کھلی ہاے مری جان
یہ پالنے والی ہمین سو جان سے قربان
افسوس مرے نخل تمنا کا یہ پھل ہے
۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔ کہان آغوش اجل ہے
۳۱
منت تری پوری کوئی ہونے بھی نہ پائی
کی سال گرہ اور نہوئی دودھ بڑھائی
نکلا نہ کوئی دانت اجل لوٹنے آئی
کس سے مین کہون اپنے مقدر کی برائی
حسرت رہی کیا خلد قضا آگئی واری
ہے ہے تجھے یہ کسکی نظر کھا گئی واری
۳۲
اے قوت دل نور نظر گھر کے اوجالے
اے چھوٹے مسافر مرے اے گود کے پالے
کیونکر یہ بھلا کوہ الم دلپہ اوٹھالے
اے کاش کہ مر جائے یہ مان تیری بلالے
تو مر گیا گھر کی مری بستی گئی اصغر
پانی کو تری روح ترستی گئی اصغر
۳۳
مین کپڑے سیہ پہنون گی ماتم مین تمھارے
روؤن گی مجھے یاد آئیگا ہنسنا ترا پیارے
کیون مان کی طرف اب نہین کرتے ہو اشارے
اے میرے پسر برج امامت کے ستارے
جب بال جھنڈولے ترے یاد آئینگے بیٹا
دو سانپ مرے سینے پہ لہرائین گے بیٹا
۳۴
اے لعل تجھے ڈھونڈنے کس دشت مین جاؤن
دودھ اُترا ہے اے جان مین یہ کسکو پلاؤن
اب ڈوریان جھولے کی بھلا کسکے ہلاؤن
زانو پہ تھپک کر مین کسے ہاے سلاؤن
دادی کو مرا حال سناؤ علی اصغر
دائی کو بھی پاس اپنے بلاؤ علی اصغر
۳۵
دو گز بھی کفن ہاے نہین بانو کے اب ہین
کیونکر مین تجھے دفن کرون ہے یہی وسواس
کی گود بھی خالی مری اور کر گئے بے آس
صد حیف چھٹا تمکو مہینا نہ ہوا راس
سنسان بھرا گھر مرا تم کر گئے اصغر
تم مار گئے مان کو نہین مر گئے اصغر
۳۶
جب شاہ نے دیکھا نہین چُپ ہوتی ہے بانو
فرمانے لگے روکے یہ شاہنشہ خوشخو
اب روؤ نہ جانے دو کہا تم مرا مانو
کیا رونے سے مل جائیگا اصغر یہ بتا دو
اب چاہیے تمکو بھی کہ راضی برضا ہو
وہ بات کرو جس سے کہ خوشنود خدا ہو
۳۷
اس گریہ و زاری سے بس اب فائدہ کیا ہے
مردہ کہین زندہ ہو بھلا یہ بھی سُنا ہے
آفت مین مصیبت مین مددگار خدا ہے
چارا نین کچھ بندے کا جو حق کی رضا ہے
اب میری شہادت مین نہین دیر ہے بانو
اصغر ہے کہان مٹی کا یہ ڈھیر ہے بانو
۳۸
یہ کہکے چلے رن کو شہنشاہ مدینا
گودی مین لیے لاش پسر پیٹتے سینا
کہتے تھے نہ راس آیا تمھین خلق مین جینا
اب غم مین ترے خاک اوڑائیگی سکینا
ہچکی نہین تھمتی ہے بہن کی ترے غم مین
مر جائیگی جینے کی نہین وہ کوئی دم مین
۳۹
میدان مین پہونچے جو شہہ بیکس و بے یار
تلوار کی پھر نوک سے اک قبر کی تیار
اُس ننھے سے لاشے کو لِٹا قبر مین اکبار
کہنے لگے مقتل کی زمین سے شہہ ابرار
تو چین سے رکھیو یہ مرا ماہ جبین ہے
بانو کی امانت تجھے دیتا یہ حزین ہے
۴۰
معصوم کے جب پانون کو پھیلانے لگے آہ
دستِ شہہِ دین کانپ گئے اوس گھڑی ناگاہ
پھر خاک جو ڈالی تو کیا نالۂ جانکاہ
کہتے تھے کہ تم چل سے دیکھی نہ مری راہ
احوال دل زار نہ کچھ کہہ گئے بیٹا
ہم خاک اوڑانے کے لیئے رہ گئے بیٹا
۴۱
دفن علی اصغر کا ہے پُر درد بہت حال
کر شہ سے یہی عرض کہ اے فاطمہ کے لال
بیمار انیس جگر افگار ہے امسال
یہ مرض مرا دور ہو یاور رہے اقبال
ہو داد رس خلق مری داد کو پہونچو
اے شاہ شہیدان میری امداد کو پہونچو


سلام
۱ 
زبان پر طرح ہے باغ علی کے نونہالون کی
گلستان سے ہین رنگین مجلسین نازک خیالون کی
۲
وہ  پہلو اور وہ پیکان سہ پہلو کیا قیامت ہے
وہ سینہ شہہ کا اور نوکین ستمگارون کے بھالون کی
۳
کمر کسکر علی اکبر نے جب سر پر رکھا شملہ
بلائین لے لین اوٹھکر مان نے گھونگروالے بالون کی
۴
جوانان حسینی نے صفین توڑین پرے اولٹے
نہ بھولے گی لڑائی تاقیامت مرنے والون کی
۵
قلم بھی رہ گیا ہر بار نکتہ دے کے ناخن پر
نہ سوجھی جب کوئی تشبیہ روے شہ کے فالون کی
۶
جوانان علی کو دین تو پھر تشبیہ کس سے دین
کہان سے ڈھونڈھکر لائین مثالین بے مثالون کی
۷
علی اکبر کے ابرو دیکھتا تھا جو وہ کہتا تھا
یہ تصویرین ہین دونون چاند کے پیچھے ہلالون کی
۸
بحمداللہ عابد کہتے جب یہ پوچھتین زینبؑ
پھوپھی قربان اب کیا شکل ہے پانؤن کے چھالون کی
۹
معاذ اللہ رعب دلبران حضرت زینبؑ
علی کی رعب چتون شیر کی آنکھین عزالون کی

جلد ششم
مرثیہ میر انیس

۱
رن مین جب جنگ کو عباس علی آپہونچا
غل ہوا یہ کہ جری ابن جری آپہونچا
عاشقِ سبط رسولؐ عربی آپہونچا
جسکی آہ کا ہمین ڈر تھا وہی آپہونچا
واہ کس صولت و شوکت سے دلیر آتا ہے
ہان خبردار خبردار کہ شیر آتا
۲
واہ کیا رعب ہے کیا شان ہے کیا شوکت ہے
بیخطر شیر سا آتا ہے عجب جرأت ہے
اس طرف فوج کی ہر چند بڑی کثرت ہے
پر اسے دھیان ہی مطلق نہین کیا ہمت ہے
پسرِ فاطمہؑ زہرا کا علمدار ہے یہ
صف شکن ہے خلفِ حیدر کرار ہے یہ
۳
تھے سبھی حیدر کرار کے فرزند جری
پر بہت خلق مین مشہور ہے جرأت اسکی
بارہا جنگ کے فن اسکو سکھاتے تھے علیؑ
کس طرح ہوویگا اس شیر سے سریر کوئی
کم بہت اس قد و قامت کا جوان ہوتا ہے
ایسا ساونت زمانے مین کہان ہوتا ہے
۴
اسکا ثانی ہی نہین شرق سے لیکر تا غرب
سب شجاعان عرب سے ہے شجاعت مین یہ چرب
تیغ بھینچے گا یہ جب طیش مین آکر دم حرب
کوہ آہن ہو تو رُکتی نہین ہے اسکی ضرب
اس سے لڑنے کی بھلا تاب توان کس مین ہے
روکے اس شیر کی تلوار یہ جان کس مین ہے
۵
روبرو جاے اب اسکے جو بہادر ہو بڑا
شیر کی شکل ہے بپھرا ہوا یہ شیر کھڑا
ہوکے ۔۔۔۔۔۔۔۔۔۔۔۔ کوئی کب ایسے دلاور سے لڑا
کچھ نہ تھی فتح مین تاخیر پر اب پیچ پڑا
اسکی شمشیر مین ہے ضربت شمشیر علی
صف اولٹ دیویگا اک آن مین یہ شیر علی
۶
حق نے کس طرح کا تھا زور دیا حیدر کو
جسنے اک ہاتھ میں خیبر کے اوکھاڑا در کو
فتح دنیا مین علی پر ملی کس لشکر کو
آئی تیغ دو زبان نائب پیغمبر کو
جرأت حیدر کرار کو سب جانتے ہین
آج تک اوسکو شجاعان عرب مانتے ہین
۷
ایسی ہی جرأت عباسؑ ہے سب مین مشہور
ہے یہ ثانیٔ علیؑ قوم عرب مین مشہور
مثل شپیر ہے یہ علم ادب مین مشہور
اور شپیرؑ کی طرح طاعتِ رب مین مشہور
وا کرو دیدۂ انصاف علی ہے یہ تو
غور سے دیکھو ذرا صاف علی ہے یہ تو
۸
دھیان جب اسکی شجاعت کا ہمین آتا ہے
بید کی طرح جگر سینے مین تھراتا ہے
دست و پا کانپتے ہین زور گھٹا جاتا ہے
دیکھیے آج فلک کیا ہمین دکھلاتا ہے
خون کا دریا لب دریا پہ بہا دیویگا
جنگ صفین کا نقشہ یہ دکھا دیویگا
۹
دی تو ہے شہ نے اسے رخصت میدان نبرد
ہوگا فرقت سے مگر دل مین عجب طرح کا درد
گھٹ گیا ہوویگا خون رنگ ہوویگا درد
بھرتے ہونگے غم عباس مین ہر دم دم سرد
جسم شپیرؑ مین طاقت نہ رہی ہوویگی
شہہ بیکس کی کمر ٹوٹ گئی ہوویگی
۱۰
ڈھونڈھتے ایسے جوانون کو ہین سردار صدا
ایک ایسا جو میسر ہو تو پھر چاہیے کیا
شہ کا تو ۔۔۔۔۔۔۔ بطرف ہے کہ ہے بھائی ایسا
حسن سے جسکے منور ہوا میدانِ وغا
بھائی اسطرح کا غمخوار کہان ملتا ہے
شاندار ایسا علمدار کہان ملتا ہے
۱۱
دیکھ کر نور کی پیشانیٔ روشن پر چمک
آنکھ خورشید منور کی بھی جاتی ہے جھپک
ہاے بسم اللہ قرآن ہین ابرو بیشک
آنکھین وہ دیکھ کے حیران ہو جنھین چشم فلک
گل عارض تو نہین مہر درخشان ہین یہ
صفحۂ رو تو نہین صفحۂ قرآن ہین یہ
۱۲
لعل لب اسکے ہین گلبرگ سے بھی نازک تر
۔۔۔۔۔۔ ہوگئے ہین پیاس کی شدت سے مگر
اسکے دندان کی صفائی پہ تصدق ہین گُہر
۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔
رشکِ شمع حرم لم یزلی ہے گردن
بخدا نور کے سانچے مین ڈھلی ہے گردن
۱۳
اسکے شانون سے ہے شان اسداللہ عیان
ہاتھ نہ ہووینگے زہرا کے پسر پر قربان
قوت ۔۔۔۔۔۔۔۔۔۔۔۔ سمین کا کرون کیا مین بیان
جس سے ہم پنجہ کبھی ہو نہ سکے شیر زیان
اس کلائی کو نہ ضیغم کی کلائی پہونچی
ہاتھ کو کب ید بیضا کی صفائی پہونچی
۱۴
کیسے اس شیر کے بازو ہین تو کیا سینہ ہے
سینہ اسکو نہ کہو نور کا آئینہ ہے
مخزن علی ہے اور صبر کا گنجینہ ہے
صاف باطن ہے دل اس شیر کا بے کینہ ہے
گھر سے آیا ہے کمر باندھ کے مرنے کے لیے
ہیگی ثابت قدمی سر سے گذرنے کے لیے
۱۵
کتنے زیبندہ ہین غازی کو سلاح حربی
واہ کس خوبی سے تیغ و سپر اسنے ہے سجی
جسم پر کیا ہے کُھلی ہے زرہ داؤدی
۔۔۔۔۔۔۔۔۔۔۔۔۔۔۔۔ مین ہے پوشیدہ گلِ عباس
خود بھی اس سر پر نور سے پر نور ہے سب
حُسن سے خانۂ چار آئینہ معمور ہے سب
۱۶
ہمسیر نشتر سر تیز ہے نیزے کی اَنی
پیرتی ہے دلِ دشمن مین یہ ہیرے کی کنی
تیغ ہے پرچۂ الماس دم صف شکنی
پشتے کشتون کے کریگا یہ شجاعت ۔۔۔۔۔۔۔۔۔
اس کمان کا اگر اک تیر بھی چلجائیگا
سہم کر تن سے دم اپنا تو نکل جائیگا
۱۷
جلوۂ رایتِ پُرنور تو دیکھو اوسدم
پنجۂ سر سے ضو مین نہین واللہ یہ کم
ہوکے دو معجزے یکجا ہوئی ترکیب علم
ید بیضا ہے یہ موسیٰؑ کا عصا۔۔۔۔۔۔۔۔۔۔۔۔۔۔۔۔۔
دوش پر حیدر کرار اوٹھاتے تھے اسے
فخر سے جعفر طیار اوٹھاتے تھے اسے
۱۸
رخش چالاک کو دیکھو تو بجلی کا ڈھنگ
اس جگہ سرعت اندیشۂ کامل بھی ہے دنگ
دل مین اپنے کرے گر ۔۔۔۔۔۔۔۔۔ راکب آہنگ
شرقی سے جائے سوئے غربت ۔۔۔۔۔۔۔۔۔۔۔۔۔۔۔۔۔۔۔۔
چال مین کیا سبک اب اس سے زیادہ تر ہو ۔۔۔۔۔۔۔۔۔۔۔۔۔۔
جائے دریا پہ جو سرپٹ تو نہ سم تک تر ہو
۱۹
تنکے یہ شور ہوا شمر ستمگر کو ہراس
گیا میدان سے دوڑا پسر سعد کے پاس
اور کہا زیست سے اسوقت ہوئی بالکل یاس
ہو خبردار کہ ہین لڑنے کو آئے عباس
منحرف ہمسے ہو جائے ۔۔۔۔۔۔۔۔۔۔۔ لشکر
اوسکی تعریف مین مصروف ہے سارا لشکر
۲۰
شمر سے تب پسر سعد لعین کہنے لگا
جلد جا حضرت عباسؑ علی کو سمجھا
اور بیگانے ہین سب وہ ہویگا نہ تیرا
تو جو سمجھائے تو شاید ہو وہ بھائی ہے جدا
اوسکو لے آتو تجھے خلعت و زر دیتا ہون
لشکر شام کا مالک تجھے کر دیتا ہون
۲۱
تب کہا شمر نے یہ بات تو ہے عقل سے دُور
اوس بہادر کو یہ زنہار نہوگا منظور
جاکے کرتا ہون مین کہنے سے ترے یہ مذکور
طیش آویگا اوسے ہے وہ غیور ابن غیور
ساتھ شہہ کا کسی تدبیر نہ چھوڑیگا وہ
قدم حضرت شپیر نہ چھوڑیگا وہ
۲۲
کہکے یہ سوے علمدار چلا شمر لعین
دیکھا غازی نے کہ آتا ہے چلاے میر قرین
طیش مین بولے کدھر آتا ہے او دشمن دین
عرض کی اوسنے کہ لڑنا مجھے منظور نہین
گر امان دیجے تو کچھ آپ سے گفتار کرون
خیر خواہی کی ہین باتین اونھین اظہار کرون
۲۳
بولے عباس امان دی تجھے کیا ہے مراد
جوڑ کر ہاتھون کو یون کہنے لگا وہ کیاد
سب سے ہے ااپکا واللہ مجھے رنج زیاد
مفت مین ہوتی ہے صاحب کی جوانی برباد
جان کا کچھ نہین وسواس یہ کیا سونچے ہو
جی مین کیا آیا ہے عباس یہ کیا سونچے ہو
۲۴
کرے سقائی علمدار کہین ہے دستولہ
پاس عزت کا بھی انسان کو لازم ہے ضرور
تمکو ذلت ہو یہ سرور کو ہے شاید منظور
بخدا آپ کی دانائی سے یہ بات ہے دور
ساتھ دیتا ہے کوئی ایسے کا ذلت کے لیے
ننگ کی بات ہے یہ صاحب عزت کے لیے
۲۵
وان کسی کو نہین کچھ قدر تمھاری ہیہات
پوچھتا کوئی نہین تمسے جوانمرد کی بات
خیر کواہی سے مین کہتا ہون چلو میرے سات
عمر سعد کے دون ہاتھ مین آپکا ہات
ساتھ بھائی کے بجز رنج نہ کچھ پاؤگے
میرا کہنا جو نہ مانوگے تو پچھتاؤگے
۲۶
وان نہین ملنے کا کچھ لطف جوانی تمکو
ہوگی تکلیف پہ تکلیف اوٹھانی تمکو
مارے گی فاقہ کشی تشنہ دہانی تمکو
ایک قطرہ بھی نہین ملنے کا پانی تمکو
جان ناحق شہہ بیکس پہ فدا کرتے ہو
کس طرف دھیان ہو عباس یہ کیا کرتے ہو
۲۷
عمر سعد سے تو اونھین ملواؤن
خلعت و منصب و باگ تمھین دلواؤن
بھوکے ہو کھانا تکلف کا تمھین کھلواؤن
سرو پانی تمھین دریا کا چلو پلواؤن
یان کسی چیز کی واللہ کمی آج نہین
کوئی یان شہہ کی طرح پانی کا محتاج نہین
۲۸
ہے تمھین آج علمداریٔ سرور بیجا
بلکہ جوکھم تو علمدار کو ہے سب سے سوا
دیکھو نہ مرنے کی خاطر ہے تمھین بھیجدیا
پاس کچھ بھائی نے اُلفت کا تمھاری نہ کیا
کہنا اسوقت قبول آپ ہمارا کیجے
آیئے بھائی کی اُلفت سے کنارا کیجے
۲۹
جانتے سب ہین کہ پالا ہے تمھین سرور نے
مرتے دم ہاتھ مین ہاتھ اونکے دیا حیدر نے
اس پہ بھیجا ہے تمھین نہر پہ پانی بھرنے
کیسی اُلفت تھی کہ اکبرؑ کو نہ بھیجا مرنے
پہلے لازم تھا کہ بیٹے ہی کو رخصت دیتے
بعد اکبر کے تمھین رن کی اجازت دیتے
۳۰
جب سنی شمر کی عباسؑ علی نے گفتار
آگیا عاشق شپیرؑ کو غصہ اکبار
دیکھ کر چشمِ غضب سے یہ لگا کہنے پکار
دور ہو سامنے سے واہی نہ بک او مکار
۔۔۔۔۔۔۔۔۔۔ پاک ہے ملعون ہے اظلم ہے تو
۔۔۔۔۔۔۔۔۔۔۔ شاہ ہے مردود دو عالم ہے تو
۳۱
میرے بہکانے کو آیا ہے تو او بے ایمان
میرے آقا کا ہے دشمن مجھے دیتا ہے امان
اس امان دینے پہ لعنت ہے ترے او نادان
لاکھ سر ہون تو کرون بھائی پہ اپنے قربان
مجھ مین اسدم نہین مقدور شکیبائی کا
نام ہر بار نہ لے مُنھ سے مرے بھائی کا
۳۲
مجھ سے کہتا ہے کہ سقائی تمھین آئی پسند
او ستمگار تو احمق ہے مین ہون دانشمند
میرا رتبہ ہوا بھائی کی غلامی سے بلند
ہوئی سقائی کے باعث مری عزت وہ چند
کیون نہ سقائی کا ہو شہہ کی علمدار کو فخر
ایسی خدمت کا تو تھا جعفر طیار کو فخر
۳۳
او لعین کچھ نہین اس بات مین ذلت میری
فخر کی جا ہے زیادہ ہوئی عزت میری
تو جو سمجھا ہے نہین بھائی کو اُلفت میری
کیا کہون شاہ کو جیسی ہے محبت میری
بھائی کے پیار کو عباسؑ علی جانتا ہے
قدر کرتے ہین وہ جیسی مرا جی جانتا ہے
۳۴
آج کچھ مجھکو نہین اپنی جوانی کا خیال
جب تلک جان ہے زہرا کے ہے جانی کا خیال
واسطے اپنے تو مطلق نہین پانی کا خیال
ہے سکینہ کی مگر تشنۂ دہانی کا خیال
جگر و جان بتول عذرا ہے شپیرؑ
گو مصیبت مین ہے پُرنور خدا ہے شپیرؑ
۳۵
بخدا ہے خلفِ صاحبِ معراج حسینؑ
ہے شہنشاہون کا آفاق کے سرتاج حسینؑ
صبر اللہ کو دکھلاتا ہے جو آج حسینؑ
تو سمجھتا ہے کہ ہے پانی کو محتاج حسینؑ
تیرے آقا کو جو پانی کی طلگاری ہو
نہر فردوس ابھی زیر قدم جاری ہو
۳۶
تیری ان باتون سے کیونکر مرا دل ہو کباب
عمر سعد کے مین پاس ہون چلکر سیراب
اور نہ ہُوے گؒ، گلزارِ امامت شاداب
مجکو بتلا تو ستمگار یہ ہے لیا آداب
جو پیا کرتا ہو شپیرؑ کا چھوٹا پانی
تُو پلا دیگا اوسے اور وہ پیئے گا پانی
۳۷
او لعین تیغ سے جب کٹنے لگے گا یہ گلا
میری آنکھین رہینگی جانب شاہِ دوسرا
زخم کھاؤنگا اگر جسم پہ مین سر تاپا
نکلے گی ہر دہن زخم سے بھائی کو دعا
مُنھ تو ہوویگا مرا نیزہ و خنجر کی طرف
خون بہے گا شہ مظلوم کے لشکر کی طرف
۳۸
شمر و عباسؑ مین ہوتی تھی یہان ردّ و بدل
اور وہان تھا پسر فاطمہؑ زہرا بے کل
کہتے تھے ہاتھون کو افسوس سے اپنے مل مل
آج جاتی نہین کیون جان مری تن سے نکل
ہاے مرتد مرے غمخوار کو بہکاتا ہے
شمر عباس وفادار کو بہکاتا ہے
۳۹
اپنے بھائی کی وفاداری کے قربان حسینؑ
اپنے عاشق کی نمکخواری کے قربان حسینؑ
شمر ناپاک سے بیزاری کے قربان حسینؑ
ہووے اس الفت و غمخواری کے قربان حسینؑ
بھائی کی عزت و توقیر پہ صدقے شپیرؑ
اس وفاداری کی تقریر پہ صدقے شپیرؑ
۴۰
یہ بیان کرکے تو یان روتے تھے شاہ دلگیر
اور وہان شمر پہ عباس نے کھینچی شمشیر
بھاگا میدان سے روباہ صفت وہ بے پیر
کہتا تھا ہاے غضب کچھ نہ بن آئی تدبیر
یہ محبت ہے یہ الفت ہے یہ غمخواری ہے
ختم ھیدر کے گھرانے پہ وفاداری ہے
۴۱
فوج مین اپنے یہ کہتا ہوا وہ جاکے چھپا
شیر کی طرح سے عباس بھی اوسپر جھپٹا
عمر سعد نے تب فوج سے چلاکے کہا
ہان جوانو یہی ہنگام ہے جانبازی کا
گھیر لو نہر کے بھی پاس نہ جانے پائے
اور خیمے مین بھی عباسؑ نہ جانے پائے
۴۲
سُنکے یہ مستعد جنگ ہوا لشکر شام
شور تھا جائے نہ دریا پہ علمدار امام
اتنے مین چلنے لگے نیزۂ و شمشیر و حسام
یا علی کہکے علمدار نے کھینچی صمصام
اسپ بجلی کی طرح جا ہی پڑا اعدا مین
شیر کی طرح دھنسا شیر صفِ ہیجا مین
۴۳
طیش مین آکے لگا لڑنے علی کا دلدار
ہو گیا لاشون کا میدان ستم مین انبار
برق کی طرح نہ تھا تیغ کو اکجا پہ قرار
ہوا دو ٹکڑے جسے شیر نے ماری تلوار
غرق آہن مین جو تھے وہ نہ اوسے ٹوک سکے
ضرب شمشیر اجل کو کوئی کیا روک سکے
۴۴
لشکر شام مین اوسوقت عجب تھی ہلچل
ہو گئے زخمی جو اسوار تو بھاگے پیدل
مر گئے پس کے جوانون کے وہان دل پر دل
تھے جو دُور اونکے کلیجے گئے سینے مین دہل
ہر طرف شیر سے عباس جو پھڑ مڑتے تھے
بن لڑے کتنے لعین گھورون سے گر پڑتے تھے
۴۵
خون مین غلطان تھے پیادے کہین اسوار کہین
علم لشکر اعدا تھے نگونسار کہین
ٹکڑے اسطرح تھے لشکر کے علمدار کہین
تن کہین ہاتھ کہین سر کہین تلوار کہین
جو کہ زندہ تھے نہ ہوش اونھین تھا اصلا باقی
پانؤن رکھنے کی بھی کشتون مین نہ تھی جا باقی
۴۶
چرخ تک اوڑ کے گیا گھوڑون کی ٹاپون سے غبار
چھپ گیا مہر ہوا روز وہ رشکِ شب تار
چرخ لرزان تھا قیامت کے عیان تھے آثار
خوف اوس ضرب کا تھا گاوِ زمین کو ہر بار
آتی تھی چرخ سے ہر آن صدا صلّ علیٰ
واہ واہ اے خلفِ شیر خدا صلّ علیٰ
۴۷
بھاگنے کا بھی کسی کو نہ رہا تھا یارا
مر گیا خوف سے وہ شخص جسے للکارا
حملہ ور شیر کی صورت تھا علی کا پیارا
بچ گیا تیغ سے جو بس اوسے نیزہ مارا
بھاگے پیدل تو سوارون مین کوئی لڑ نہ سکا
دوبدو ہوکے ہزارون مین کوئی لڑ نہ سکا
۴۸
تھا ہر اک غول مین العظمۃ للہ کا غل
طاقتِ جنگ کسی مین نہ رہی تھی بالکل
تیرہ دل سب تھے پریشان مثال سنبل
پر شگفتہ تھا وہ باغ اسداللہ کا گل
حملہ ور ہوتا تھا جب شیر ژیان کے مانند
۔۔۔۔۔۔۔۔۔۔۔۔۔۔۔۔ تھے سر برگ خزان کے مانند
۴۹
کوئی اوس غازی سے جب ہو نہ سکا عہدہ برآ
الامان کہتے ہوے آگے سے بھاگے اعدا
عاشق سبط پیمبر نے جو ایسا دیکھا
یا علی کہکے در آیا وہ میان دریا
پایا دو روز کے پیاسے نے جو ٹھنڈا پانی
کر دیا پیاس کی شدت نے کلیجا پانی
۵۰
دل عباس نے عباس سے اوسوقت کہا
پیاس کی گرمی سے اخگر کی طرح ہون جلتا
چُلّو اک بھر کے لبِ خشک سے دو جلد لگا
پانی ہاتھ آیا تو پھر پینے مین اب دیر ہے کیا
یان سے جاؤگے اگر تشنہ دہان تم عباسؑ
پھر یقین ہے کہ کہان نہر کہان تم عباسؑ
۵۱
دل سے کہنے لگا وہ عاشقِ شاہِ دوجہان
جان کا پانی نہ پینے مین مُسلّم ہے زبان
پر مین پانی پیون پیاسا رہے سلطان زمان
جو مزا پیاس مین ہے پانی کے پینے مین کہان
ابتو سب کہتے ہین شپیر کا غمخوار مجھے
پھر تو کوئی بھی کہے گا نہ وفادار مجھے
۵۲
بھائی پیاسے ہون مین پانی پیون جینے کے لیئے
مین نہین پینے کا جب تک کہ برادر نہ پیئے
زیست کیا چیز ہے فدوی جیے یا نہ جیئے
کہکے یہ مشک بھری پیاسے نے لب تر نہ کیے
راکبِ تشنہ جو بن پیاس بُجھائے نکلا
تھوتھنی پانی سے گھوڑا بھی اوٹھائے نکلا
۵۳
دیکھ کر دور سے کہنے لگے یون اہل جفا
لے چلا مشک علمدار بڑا قہر ہوا
جلد سب مل کے اسے گھیر لو اب دیر ہے کیا
رُخ جدھر سے کرے جانے کا نہ دینا رستا
مشورہ کرتے ہی آپس مین یہ گمراہون نے
آنکر گھیر لیا شیر کو روباہون نے
۵۴
یہ لگا سوچنے اوسوقت وہ سقاے حرم
لشکر اہل ستم گرد ہے اور بیچ مین ہم
دوش پر مشک نہ ہوعتی تو نہوتا یہ غم
چھوڑی جاتی ہے نہ مشک اور نہ جعفر کا علم
ننگ ہے گر علم شاہ مدینہ رہ جائے
مشک چُھٹ جائے تو وان پیاسی سکینہ رہ جائے
۵۵
دل سے تب حضرت عباس علی کہنے لگے
عاجزی کا نہین ہنگام پھر انسے لڑیئے
کھینچی شمشیر کہا حیدر صفدر مدد کیجیے
اپنی اس پوتی کے سقے کی کمک اب کیجیے
یا علی آپ سے نصرت کا طلبگار ہون مین
مشک مین ہاتھ رُکا ہے مرا ناچار ہون مین
۵۶
یہ وہ کہتا تھا کہ غازی پہ جُھکے دشمن دین
تیر بھی چلنے لگے برچھیان بھی چلنے لگین
مشک چھاتی سے لگائے تھا وہ سقاے حزین
کہتا تھا جان سکینہؑ سے عزیز آج نہین
تیر سینے پہ لعینون کو لگانے دونگا
جیتے جی مشک پہ آسیب نہ آنے دونگا
۵۷
کہکے یہ لڑنے لگا وہ پسر شیر خدا
دم مین اون ظالمون کے خون کا بہایا دریا
ناگہان نوفل لمعون نے کمینگاہ سے آ
شانے پر بازوے شپیرؑ کے ۔۔۔۔۔۔۔۔۔۔۔ مارا
ہو گیا دست علمدار خوش اوقات جدا
اوسکے گرتے ہی ہوا دوسرا بھی ہات جدا
۵۸
ہاتھ دونو جو کٹے دانتون سے لی مشک سنبھال
ہو گیا دامن زین خون سے رکابون تک لال
پر نہ غم ہاتھون کا نہ جان کا تھا اپنے خیال
تھا اشارون مین کماندارون سے ہر دم یہ سوال
ٹکڑے کر ڈالو مرے جسم کو شمشیرون سے
پر نہ اس مشک کو غربال کرو تیرون سے
۵۹
کہنا اوس غازی کا کب مانتے تھے وہ گمراہ
زخمی کرتے تھے قریب آکے اوسے خاطر خواہ
مشک پر تیر کسی نے جو لگایا ناگاہ
گر پڑا گھوڑے سے بس کہکے وہ اناللہ
پانی جاتا تھا بہا زور نہ چل سکتا تھا
کیسی ناچاری سے پانی کی طرف تکتا تھا
۶۰
پاس عباس کے آ شمر نے اوسوقت کہا
کیون علمدار حسین ابن علی پائی سزا
ہاتھ شانون سے کٹا کر کہو کیا ہاتھ لگا
تمنے سرور کی رفاقت کا مزا کچھ چکھا
واہ پانی کی بھی اک بوند نہ پائی تمنے
صفت بھائی کے لیے جان گنوائی تمنے 
۶۱
رنج ہے مجکو کہ تم مارے گئے لاحاصل
ادھر آتے تو بہت کچھ تمھین ہوتا حاصل
اب بتاؤ کہ بجز رنج ہوا کیا حاصل
زر ملا کچھ ہوئی کچھ دولت دنیا حاصل
کیسے مغرور تھے قوت پہ تم اون ہاتھون کی
ابتو کچھ قدر ہوئی ہوگی مری باتون کی 
۶۲
سُنکے یہ حضرتِ عباسؑ ہوے چین بیچین
کہا کیا بکتا ہے خاموش ہو اے دشمن دین
ہاے ناچار ہون بے بس ہون مرے ہاتھ نہین
ابتو جو کچھ ترا جی چاہے سو کہ لے تو لعین
کردیا ہے ہمین تقدیر نے بن ہاتھون کا
ورنہ دکھلاتا مزا مین تجھے ان باتون کا
۶۳
ازرہِ طعن یہ تقریر تو کرتا ہے شقی
لعینے تم مارے گئے دولتِ دنیا نہ ملی
او لعین دولت عقبیٰ تو مرے ہاتھ لگی
میرے آقا نے مجھے دین کی دولت بخشی
ہوکے فرزندِ علی ابن ابی طالبؑ مین
کام دنیا سے رکھون دین کا نہون طالب مین
۶۴
گر ہو مقبول شہادت تو سعادت سمجھون
راضی ہون گر شہہ بیکس تو عنایت سمجھون
۔۔۔۔۔۔۔۔ سو مرتبہ گرجون تو عبادت سمجھون
فرض کس طرح نہ بھائی کی اطاعت سمجھون
اونکے صدقے سے مین اب جاہ و چشم دیکھتا ہون
فرش سے عرش تلک زیر قدم دیکھتا ہون
۶۵
کیا کہون تجھسے جو اسوقت ہے رتبہ میرا
خلد سے لینے مجھے آئے ہین محبوبؐ خدا
رو رو فرماتے ہین عباسؑ گلے سے لگ جا
مین فدا تجھپہ ہوا تو مرے پیارے پہ فدا
نور خالق کہان عباس علمدار کہان
مجھسا ناچیز کہان احمد مختار کہان
۶۶
اب بڑھی اور بھی واللہ مری شوکت و شان
آتے ہین شیر خدا رونے مرے واسطے یان
بوسے شانون کے مرے لیکے یہ کرتے ہین بیان
سرخرو تونے کیا مجکو مرے راحت جان
شوق مین ملنے کے آغوش ہین شپیرؑ کھولے
فاطمہؑ میرے لیے پیٹتی ہین سر کھولے
۶۷
حورین کوثر کی لیے جام کھڑی ہین مرے پاس
مجھسے کہتی ہین کہ یہ پانی پیو بے وسواس
پر وفاداری ہے ہرگز نہ پیئے گا عباسؑ
مرکے بھی یاد رکھے گا شہہ مظلوم کی پاس
نوش جب تک نہ کریگا مرا آقا پانی
نہ پیونگا نہ پیونگا نہ پیونگا پانی
۶۸
اب بتا تجھ سے جو ملتا تو یہ رتبہ ملتا
خلد سے آتے مرے لینے کو محبوبِؐ خدا
بابا خوش ہوتے مرے واسطے روتین زہراؑ
قصر یاقوت مین رضوان مجھے جانے دینا
اب مری لاش پہ مولا مرے آتے ہونگے
دور ہو یان سے کہ آقا مرے آتے ہونگے
۶۹
شمر تو بھاگا یہ سنتے ہی مثال روباہ
لاش پر آئے کمر پکڑے ہوے اتنے مین شاہ
بولے وہ لایئے تشریف ادھر بسم اللہ
منتظر آپکے آنے کا تھا خالق ہے گواہ
آپکے آنے نے فدوی کو سرافراز کیا
میرے آقا مجھے کونین مین ممتاز کیا
۷۰
کہکے یہ پانؤن پہ حضرت کے دیا سر کو جُھکا
اور بغلین شپیرؑ کے مُنھ ملنے لگا
سر لگا چھاتی سے اور خون دل آنکھون سے بہا
لپٹے عباس کے لاشے سے شہہ پسر دوسرا
بھر گئے خون سے قباے شہہ ابرار تمام
ہوگئے حضرت عباسؑ علمدار تمام
۷۱
بس قلم روک لے اب تو بھی انیسؔ غمگین
تاب اب شہ کے عزادارون مین سننے کی نہین
کر دعا حق سے یہ اسدم کہ ۔۔۔۔۔۔۔ شہ دین
قبر ہووے مری عباس کے مرقد کے قرین
جیتے جی مجکو جو غم ہو تو یہی غم ہووے
اور لحد مین بھی یہی غم مرا ہمدم ہووے

رباعی
ابن اسداللہ کا دریا رہے یہ
مجلس نہین اک تحفہ گلزار رہے یہ
پہلے دُر اشک نذر کرلین مردم
پھر چاہین سو لین سخی کی سرکار ہے یہ

مرثیہ 25

1
اے اہل عزا! رخصت اکبر ہے پدر سے
سر دینے کو ہم شکل بنی جاتا ہو گھر سے
فرزند بچھپڑتا ہے شہ جن و بشر سے
ماں روتی ہے ہر بار گلے مل کے پسر سے
حق ہے کوئی شے بیٹے سے بہتر نہیں ہوتی
لٹتی ہے وہ دولت جو میسر نہیں ہوتی

2
اٹھارہ برس میں جسے سر سبز کیا ہے
وہ باغ اجڑ تا ہے تو افسوس کی جا ہے
سہرا بھی نہیں بیاہ کا ماتھے پہ بندھا ہے
حاصل ہے گل داغ، یہ پھل ماں کو ملا ہے
ہنسنے کا چمن ہوتا ہے پامال خزں سے
بن پھولے پھلے جاتے ہیں گلزار جہاں سے

3
مادر کو ہے چھوٹی سی دلہن لانے کا ارمان
کب نیگ ملے گا ہمیں بہنوں کو ہی یہ دھیان
واں اور ہی سامان ہے یاں اور ہی سامان
بندھتی ہے کمر آنکھ لڑی ہے سوئے میدان
کہتے ہیں صدا آتی ہے جب طبل وغا کی
شیروں کو ڈراتے ہیں یہ قدرت ہے خدا کی

4
ہیں گرد جرم بیچ میں ہیں اکبر مہرو
منھ سرخ شجاعت سے ہے بل کھاتے ہیں گیسو
بابا کا نہ کچھ بس ہے نہ مادر کا ہے قابو
یہ قلب پہ صدمہ ہے کہ تھمتے نہیں آنسو
منہ گرد سے آلودہ ہیں دل غم سے بھرے ہیں
لب خشک ہیں اور ہاتھ کلیجوں پہ دھرے ہیں

5
ہتھیار پسر سجتا ہے گھبراتے ہیں ماں باپ
زخم اس نے نہیں کھائے، یہ غم کھاتے ہیں ماں باپ
سرتا بہ قدم بید سے تھراتے ہیں ماں باپ
اکبر ابھی جیتے ہیں موئے جاتے ہیں ماں باپ
اللہ ری الفت پسر ماہ لقا کی
دل سینے میں کہتا ہے دُہائی ہے خدا کی

6
پٹکے کو لیے گرد پسر پھرتی ہے مادر
ہیں بال کھلے، سر سے گری جاتی ہے چادر
شہ سے یہ اشارہ ہے کہ یا سبط پیمبر
روکو! نہیں مرنے کے لیے جاتے ہیں اکبر
ہیں صاحب الفت انھیں رحم آئے گا ہم پر
تم بیٹے کو سمجھاؤ میں گرتی ہوں قدم پر

7
صاحب مرے فرزند کو چھاتی سے لگالو
روٹھے ہوں جو مجھ سے علی اکبر تو منالو
ماں ان کی ہیں زینب انھیں اس وقت بلالو
اس داغ سے لونڈی کے کلیجے کو بچالو
اٹھارہ برس سامنے آنکھوں کے رہے ہیں
پالا ہے بڑے دکھ سے ، بڑے رنج سہے ہیں

8
بانو سے اشارے میںیہ فرماتے ہیں شبیر
اس وقت کلیجے پہ مرے چلتی ہے شمشیر
نا چار ہوں بانو! نہیں بنتی کوئی تدبیر
بابا سے چھڑاتی ہے ترے لال کو تقدیر
کس طرح سے میں روک لوں اس ماہ لقا کو
تنہائی شبّیر ہے منظور خدا کو

9
اتنے میں کمر باندہ چچا شاہ کا دلدار
سینے میں دھڑکنے لگا بانو کا دل زار
فرزند کا منھ تکنے لگے سید ابرار
ہمشکل پمپیر ہوئے رخصت کے طلبگار
ہاتھوں سے کلیجہ شہ بے پر نے سنبھالا
گرنے جو لگی ماں علی اکبر نے سبنبھالا

10
فرمایا پدر صدقے ہو اے اکبر ذیشان
کیا کہتے ہو رخصت کسے کہتے ہیں میں قربان
دم کس میں ہے دے کون تمہیں رخصت میدان
دنیا سے یہ شبیر کی رحلت کا ہے سامان
ماں باپ چراغ سحری ہیں علی اکبر
ہم تم سے بھی پہلے سفری ہیں علی اکبر

11
اس طرح بھلا داغ جدائی ہو گوارا
سہرا بھی تو دیکھا نہیں بابا نے تمھارا
عباس سے قوت تھی سو دنیا سے سدھارا
اب اور کوئی ہے مری پیری کا سہارا
مر جائیں اگر ہم تو بجا ہے کہ مسن ہیں
بتلا علی اکبر! یہ تیرے مرنے کے دن ہیں؟

12
اکبر نے کہا شرم سے گردن کو جھکا کر
میں قبلہ و کعبہ کے نہیں حکم سے باہر
ہے آپ سے انصاف طلب آپ کا دلبر
سب قتل ہوں اور جان بچائے علی اکبر
فرزند حسن کے تو شجاعت کے بیاں ہوں
اور جوہر شمشیر حسینی نہ عیاں ہوں

13
جوہر ہمیں خالق نے شجاعت کا دیا ہے
مردوں نے عوض خون عزیز ان کا لیا ہے
مولا! کوئی دنیا میں ہمیشہ بھی جیا ہے
دو روز سے پانی نہیں خادم نے پیا ہے
اب جان حزیں سینے میں گھبراتی ہے بابا!
کوثر پہ ہمیں پیاس لیئے جاتی ہے بابا!

14
ٹکرے ہوا تقریر پسر سے دل سرور
کچھ پس نہ چلا رو دیے گردن کو چھکا کر
فرمایا کہ پانی ہمیں ہوتا جو میسر
تم کاہے کو بابا سے بچھڑتے علی اکبر
کوثر پہ چلے تشنہ دہاں باپ کے گھر سے
افسوس، تمھیں پیاس چھڑاتی ہے پدر سے

15
اکبر نے کہا میں نے بہت پیاس کو مارا
حضرت کی قسم ہے نہیں اب جینے کا یارا
شہ نے کہا یہ داغ سبھی کر لیں گے گوارا
رونا تو ہے اس کا، کہ نہیں کوئی ہمارا
امت کا کسی دکھ میں نہ شکوہ کیا میں نے
عباس علی مر گئے، تب کیا کیا میں نے

16
تم ہوتے تو یہ ہوتا کہ لاشہ تو اٹھاتے
اور قبر ہماری اسی جنگل میں بناتے
ہم غسل وکفن ہاتھ سے فرزند کے پاتے
اس دشت میں مر کر تو بھلا دھوپ نہ کھاتے
مرضی جو تمھاری نہیں بس باپ کا کیا ہے
کچھ بس نہیں، بے کس کی بھی میت کا خدا ہے
 
17
حضرت نے یہ فرمایا تو بانو کو ہوئی یاس
گھبراتی ہوئی حضرت زینب کے گئی پاس
رو رو کے کہا کرتے ہیں اکبر ہمیں ہے آس
وہاں جاتے ہیں پھر آئے جہاں جاکے نہ عباس
اس داغ کی طاقت نہیں بانو کے جگر کو
قربان گئی روک لو تم اپنے سپر کو

18
بی بی مری کشتی کو تباہی سے بچاؤ
قربان تمہارے مرے کام اس گھڑی آؤ
اب آگ کلیجے کی بھڑکتی ہے بجھاؤ
دوئی سے خفا ہیں علی اکبر کو مناؤ
رکتے نہیں باندھے ہوئے ہتھیار کھرے ہیں
بابا پہ فدا ہونے کو تیار کھڑے ہیں

19
سرپیٹ کے زینب نے کہا ہائے مقدر
اکبر بھی چلے مرنے کو برباد ہوا گھر
ہے ہے مرے بھائی کا رہا کوئی نہ یاؤر
کس طرح سے رخصت کیا راضی ہوئی کیوں کر
کیا خوب صلا یا لنے والی کو ملا ہے
شہ سے نہیں شکوہ، مجھے اکبر سے گلا ہے

20
ان کے لیے بیٹوں کو کبھی منھ نہ لگایا
پہلو میں وہ سوئے انھیں چھاتی پہ سلایا
جب دیکھا انہیں پیار کبھی ان پہ نہ آیا
بٹھلا دیا ان کو انھیں گودی میں اٹھایا
دن رات پلے بر میں مرے دل کی طرح سے
آغوش میں رہتے تھے حمائل کی طرح سے

21
که کر یہ سخن منھ پہ لیا گو شہ چادر
ہتھیار سجے اتنے میں آئے علی اکبر
پلے کو چھڑا کر کہا کیوں روتی ہو مادر
رو کر کہا زینب نے تمہیں کیا مرے دلبر
تم وہ کرو جس بات میں آرام ہو تم کو
میں کون مرے رونے سے کیا کام ہے تم کو

22
میں روؤں نہ کیونکہ مری قسمت میں ہو رونا
منھ پر سے چھڑائو نہ ردا کا مری کونا
رخصت تو ہوئے جن سے تھا رخصت تمہیں ہونا
یاد آیا نہ راتوں کو مری چھاتی پہ سونا
اس پالنے والی کی محبت کو سمجھتے
اٹھارہ برس کی مری محنت کو سمجھتے

23
اکبر نے کہا میں کسے حال اپنا سناؤں
جو داغ کلیجے پہ ہے کس طرح دکھاؤں
بھائی مرے مارے گئے میں جان بچاؤں؟
عزت نہیں رہنے کی جو مرنے کو نہ جاؤں
انصاف سے فرماؤ مہیں کیا کرے اکبر
بابا پہ چلیں برچھیاں دیکھا کرے اکبر

24
نرغے میں ہے اعدا کے ید اللہ کا جانی
کھانا تو کہاں بند ہے دو روز سے پانی
واللہ کوئی صبر میں ان کا نہیں ثانی
اپنی بھی مجھے بھول گئی تشنہ دہانی
دی تھی پئے تسکیں جو زبان میرے دہن میں
تھے پیاس سے کانٹے گل زہرا کے دہن میں

25
رو رو کے یہ اکبر نے جو کی یاس سے تقریر
بیتاب ہوئی بھائی کی تنہائی پہ ہمشیر
بانو سے کہا یہ نہ رکیں گے کسی تدبیر
اکبر سے بھی ہے آس کرے گی ہمیں تقریر
بیٹے کو جو روکو گی تو پچھتاؤ گی بانو
پردیس میں وارث سے بچھڑ جاؤ گی بانو

26
گھبرا گئی بانو کو نہ کچھ اور بن آیا
بیتابی میں سر پاؤں پہ بیٹے کے جھکا یا
چلانی کہ قسمت نے مجھے تم سے چھڑایا
سہرا بھی نہ اس پالنے والی کو دکھایا
میں کہتی ہوں ویراں مرا گھر کرتے ہو بیٹا
دنیا سے پر ارمان سفر کرتے ہوبیٹا

27
یہ سن کے چلے آنکھوں پہ رکھتے ہوئے رومال
پھر مادر دل خستہ کا دیکھا نہ گیا حال
ماں کوکھ کو پکڑے ہوئے اور کھولے ہوئے بال
چلائی گئی ڈیوڑھی تک ہاے مرے لال
تم اور کوئی دم نہ ٹھہرتے گئے واری
پھر آنے کا اقرار نہ کرتے گئے واری

28
چاہا علی اکبر نے کہ ہوں گھوڑے پہ اسوار
جو آئے نظر خاک نشیں سید ابرار
عمامہ تو تھا ہاتھوں پہ اور لب پہ یہ گفتار
اکبر سے بچھڑتا ہوں میں اے ایذد غفار
تو صبر عطا کر کہ زیادہ نہ قلق ہو
نزدیک ہے وہ دم کہ کلیجہ مرا شق ہو

29
رو رو کے یہ کہنا تھا ید اللہ کا پیارا
آداب بجالا کے پسر ان کو سدھارا
اک نور جو چمکا تو خبر دار پکارا
ہشیار جوانو! یہ پیمبر ہے تمہارا
یہ نور یہ شوکت یہ جلال اور میں کب ہے
مجرے کو جھکو آباد سلطان عرب ہے

30
گھوڑے سے اتر کر قدم آنکھوں سے لگاؤ
ہے وقت سلامی کا نشانوں کو جھکاؤ
تلواریں رکھو دست ادب باندھ کے آؤ
رخ پھیر و کمانوں کے بس اب نیزے ہٹاؤ
اس وقت نہیں اور کوئی تشنہ لب آیا
محبوب خدا جنگ کو آئے غضب آیا

31
ہم کہتے تھے اچھا نہیں سیّد کا ستانا
خالی نہیں جائے گا مسافر کا رُلانا
مغرور ہوئے یہ کہ کہا تم نے نہ مانا
جان اسد اللہ کے رتبے کو نہ جانا
فرزند کئی روز سے پیاسا ہے یہ کس کا
اتنا بھی نہ سمجھے کہ نواسا ہے یہ کس کا

32
کیا غذر کرو گے جو یہ فرمائیں گے
مولا بتلاؤ مرے پیارے سے تقصیر ہوئی کیا
سیراب ہو تم اور وہ کئی دن سے ہے پیاسا
نیکی کا زمانے میں یہی ہوتا ہے بدلا
ہم بار شفاعت ہیں اٹھائے ہوئے سر پر
تم پھیرتے ہو تیغ، ہمارے ہی جگر پر

33
گمراہ تھے تم میں نے رہ راست بتائی
صدمے سہے فاقے کیئے تکلیف اٹھائی
محسن سے بھی اپنے کوئی کرتا ہے برائی
ہرگز کلمے کی بھی تھیں شرم نہ آئی
کیا سنگ دلی ہے کہ ستم کرتے ہو ہم پر
پتھر اسی دن کے نیہ باندھا تھا شکم پر

34
نہ چین ملا دن کو نہ راتوں کو ہوں سویا
حمزہ سا چچا میں نے تمھارے لیے کھویا
اور جعفر طیار کے ماتم میں بھی رویا
تم لوگوں نے میرے ہی سفینے کو ڈبویا
تھی یہ نہ توقع کہ نہ انصاف کرو گے
پیاروںیہ مرے ہاتھ تمہیں صاف کرو گے

35
اعدا نے سنی جب یہ خبردار کی تقریر
لشکر میں تلاطم ہوا گھبرا گئے ہے پیر
ہاتھوں سے بھی اک دست چھٹے قبضۂ شمشیر
بھاگے قدر انداز کمانوں سے گرے تیر
وہ غرق تحیّر تھے قدم جن کے رُکے تھے
مجرے کو علم فوج مخالف کے جھکے تھے

36
دیکھی جو یہ ہلچل پسر سعد پکارا
اے صف شکنو ہے یہ غلط دھیان تمہارا
گھبرا کے بنا کام بگاڑو نہ خدارا
اکبر ہے یہ اکبر شہ مظلوم کا پیارا
روتے ہیں شہ ہر دوسرا کیا نہیں سنتے
ہے ہے علی اکبر کی صدا ہے نہیں سنتے

37
چلاتا ہے یہ کون کہ اے پیاس کے مارے
باباتری دوری سے ہوا گور کنارے
اے راحت جان اے مری پیری کے سہارے
اب غیر اجل کوئی نہیں پاس ہمارے
پھر مڑ کے مجھے شکل دکھاتے ہوئے جاؤ
چھاتی مری چھاتی سے لگاتے ہوئے جاؤ

38
اتنے میں خبرلایا یہ اک شاطر چالاک
لوخوش ہو کہ گھر فاطمہ زہرا کا ہوا خاک
سر دینے کو پہونچا شبیہ شہ لولاک
ہے ما تم اکبر میں گریبان پدر چاک
حضرت کی بھی رخصت کا سر انجام ہے گھر میں
بانو غش آیا ہے یہ بہت کہرام ہے گھر میں

39
دہشت سے جنہیں پڑگئے تھے جان کے لالے
پھر گھوڑوں کو چمکار کے ہتھیار سنبھالے
پھر کھینچ گئیں تلواریں چمکنے لگے بھالے
پھر آن کے دریا پہ جمے پرچھیوں والے
پہلے سے سوا کثرت لشکر ہوئی رن میں
تیاری قتل علی اکبر ہوئی رن میں

40
ناگاہ جمال علی اکبر نظر آیا
خورشید سا روشن رخ انور نظر آیا
غل تھا کہ وہ لخت دل سرور نظر آیا
اے صل علی نور پیمبر نظر آیا
آنکھیوں میں سرور آ گیا دیدار سے اس کے
روشن ہوئے دل جلوہ رخسار سے اس کے

41
سب ایک زباں تھے کہ وہ ہے یوسف ثانی
محبوب دل خلق ہے شبّیر کا جانی
جن لوگوں نے دیکھی تھی محمد کی جوانی
کہتے تھے رہے خامہ قدرت کی روانی
ایسا تو جواں غرب سے تا شرق نہیں ہے
احمد میں اور اس میں سر مو فرق نہیں ہے

42
کیا حسن ہے دیکھو تو رخِ پاک کی توقیر
نہ ماہ میں یہ ضو ہے نہ مہ میں ہو یہ تنویر
نازاں ہو نہ کیونکر قلم کاتب تقدیر
کھینچی ہے محمدؐ سے شہنشاہ کی تصویر
جن و ملک و حور میں افسانہ ہے کس کا
نور رخ خورشید بھی پروانہ ہے کس کا

43
محراب ہے ان ابروؤں کی قبلۂ آفاق
ہاں انکوں سے سجدے کے لیے جھکتے ہیں عشاق
ہے دیدہ حق میں سے عیاں صنعت خلاق
جام مے وحدت سے مزین ہیں یہ دو طاق
پر دہ فقط اس واسطے ہے دست مژہ کا
تا دخل نہ ہو مردم بد میں کی نگہ کا

44
گردن نے بھی کیا حسن گلو سوز ہے پایا
جس شمع نے ہے طور کے شعلے کو بجھایا
خورشید کو عالم کی نگاہوں سے گرایا
موسیٰ کو اسی نور کے جلوے سے غش آیا
مہتاب میں یہ نور نہ مہ و مہر میں ضو ہے
پرتو سے گریبان کا حلقہ مہ نو ہے

45
شانوں میں بھی کیا شان ید اللہ ہے پائی
صفائی سے عیاں صاف ہو بازو کی صفات
میرے کی یہ صانع نے تراشی ہے کلائی
ناخن کی طرح ہاتھ میں ہے عقدہ کشائی
راغب ہے کف دست تو شمشیر زنی پر
باندھے ہیں مگر انگلیاں شمشیر زنی پر

46
اک نور کی ہے لوح ، یہ سینے میں صفا ہے
اس آئینے ہیں صنعت حق جلوہ نما ہے
کب چشمۂ مہتاب میں یہ حسن وضیا ہے
سینہ نہ کہو مخزن اسرار خدا ہے
سونے کا ورق ہے شکم صاف نہیں ہے
ہے مہر ید قدرت حق ناف نہیں ہے

47
ہو قد سے جو ہمسر یہ نہیں سرد کا مقدر
شمشاد سے بالا کہیں ہے قامت پرنور
مالک ہیں وہ حق کے قدمو کا ہے یہ دستور
تہہ کرتے ہیں زانوئے ادب یاں ملک و حور
قدموں میں ثبات قدم شاہ نجف ہے
ثابت قدمی کو انھیں قدموں سے شرف ہے

48
پوشاک کی تعریف کو کیا لکھ سکے خامہ
برسوں میں کبھی ختم نہ ہو مدح کا نامہ
ہے قطع اس جسم پہ زیبائی کا جامہ
اور نور جبیں سے مہ کامل ہے عمامہ
پوشاک میں کیا صاف عیاں عکس بدن ہے
فانوس میں ہے شمع، کہ ملبوس میں تن ہے

49
ہے فرق ہمایوں پہ عجب خود کی تو فقیر
سرپٹکے جو خورشید تو پائے نہ یہ تنویر
خوبی کو زرہ کی کوئی کیا کر سکے تحریر
ہے جز و بدن سورۂ والنور یہ تفسیر
چار آئینے کو اور جلا عکس نے دی ہے
ہر آئینہ، آئینہ تصویر بنی ہے

50
لکھتا ہے کمیت قلم اب سرعت شبدید
اسوار کی ہر جنبش مژگاں جسے مہمیز
چھلکے نہ اگر ہاتھ میں ہو ساغر لریز
جست اس کی پرندوں کی بھی پرواز سے ہے تیز
اک پاؤں زمیں پر ہے تو اک چرخ بریں پر
طاؤس ہوا پر ہے، تو آہو ہے زمیں پر

51
اتنے میں یہ اکبر نے کہا تول کے شمشیر
ان نکلے پرے سے کوئی ہے جنگ میں کیا ہے دیر
روباہ ہے یہ فوج ستم اور میں ہوں
شیر رو کے مری شمیشر کو جو زیست سے لہو سیر
احوال سنا ہوئے گا خیبر شکنی کا
اب دیکھو تماشہ مری شمشیر زنی کا

52
دادا کا مرے زور سے عالم میں زبان زد
داران کا لڑائی میں کسی سے بھی موازد
زوران کا رہا سب میں تہ چرخ زبر جد
زور آوروں کو زیر کیا پیش محمدؐ
دروازہ خیبر سے نہ بھاری کوئی در تھا
وہ دست ید اللہ میں اس روز سپر تھا

53
جس شے پہ کریں فخر وہ ہم کو ہے سزاوار
اتری ہے ہمارے ہی لیے عرش سے تلوار
شمشیر خدا حجت حق، قاتل کفار
کو نین کا خالق نے کیا ہے ہمیں مختار
مجبور نہیں، آگ میں ڈالیں جسے چاہیں
مختار ہیں دو رخ سے نکالیں جسے چاہیں

54
بابا کے مرے حکم میں ہے غرب سے تا شرق
کہہ دیں تو یہی نہر ابھی تم کو کرہے غرق
آتش سے جلانا ہو تو گردوں سے گرے برق
بے تیغ ہوں یہ سر بھی کچھ اسمیں نہی فرق
پر روح پیمبر سے حیا کرتے ہیں بابا
امت پہ عزیزوں کو فدرا کرتے ہیں بابا

55
دیکھا تم غازی کو کہ کیا مرتبہ پایا
سب بخشے گنہ جب وہ پے معذرت آیا
بیٹیوں کی طرح سینہ اقدس سے لگایا
اور نزع میں زانوے مبارک پہ پٹھایا
یوں روتی اسے فاطمہ میدان ستم میں
جس طرح سے ماں روتی ہے فرزند کے غم میں

56
اکبر نے فصاحت سے ادا کی جو یہ تقریر
کچھ رونے لگے اور یہ بولے کئی بے پیر
حہ کے تو مقدرمیں نہ تھا منصب جاگیر
ان تیغوں سے کاٹیں گے مگر ہم سرشبّیر
عباس کی تصویر ابھی خوں میں بھری ہے
بسم اللہ ! اگر آپ کو درد پدری ہے

57
تھرانے لگا غیظ سے شہزادے کا اندام
افروختہ جوں نہر ہوا چہرہ گلفام
نعرہ کیا حیدر کی طرح کھینچ کے صمصام
مر روکو مری شمشیر کو، ہاں اے سپہ شام !
میں دیتا ہوں سرشاہ خوش اقبال کے بدلے
اکبر سے لڑو فاطمہ کے لال کے بدلے

58
یہ سنتے ہی غازی پہ کمانوں سے چلے تیر
ہر صف سے بڑھے برچھیوں کو تول کے ہے بیر
لشکر میں رھنسا شیر سا لخت دل شبیر
ہر غول میں بجلی سی چمکنے لگی شمشیر
سرتن سے قلم ہوتے تھے بیدادگروں کے
کاغذ کی طرح اڑتے تھے پرزے سپروں کے

59
ہر ضرب میں کٹ کٹ کے گرے خود سراسر
مچھلی سے زرہ پوش تڑپتے تھے زمیں پر
دو کر چکے بکتر کو تو دکھلائے یہ جوہر
ٹکڑے کیے چار آئینے کے آٹھ برا بر
خالق نے یہ دی تھی برش اس برق اجل کو
جوں شاخ قلم کرتی تھی ہر تیغ کے پھل کو

60
اس بحر شجاعت سے نہ تھا جنگ کا یارا
تھے وہ تلاطم، جو نہ تھے معرکہ ارا
آب دم شمشیر سے کرتے تھے کنارا
جو منھ پہ چڑھا تیغ کے گھاٹ اس کو اتارا
سرداروں کی صرف بھاگی تھی یوں فوج کے آگے
جس طرح کہ ہر موج رواں موج کے آگے

61
لامع تھی جگر گوشہ حیدر کی جو تلوار
سہمے ہوئے خوں ریز گریزاں تھے کماندار
تھے رن کی خطا پر متبسم لب سوفار
خود تیر ملامت کا نشانہ تھے خطاوار
ترکش جو قلم تیغ سے غازی نے کیے تھے
میداں سے کمانوں نے بھی رخ پھیر لیے تھے

62
جن کی قدر اندازی کا تھا شور جہاں میں
رعشہ تھا انھیں خوف سے لکنت تھی زبان میں
جوڑا ہوا رہ جاتا تھا جو تیر کماں میں
گویا کہ وہ انگشت تحیر تھا وہاں میں
گوشوں میں کماں دار بھی چھپتے تھے جوڈر کر
گر پڑتے تھے چلے بھی کمانوں سے اتر کر

63
چھایا ہوا تھا چار طرف ڈھالوں کا بادل
بجلی کی طرح کوندتے تھے برچھیوں کے پھل
جب تیغ چمکتی تھی تو ہو جاتی تھی ہلچل
میدان میں نہ اسوار ٹھہرتے تھے نہ پیدل
کہتے تھے بڑی خیر ہوئی بچ گئے اب کے
شعلے نے لیا تھا ہمیں اس برق غضب کے

64
اس شیر نے جس صف کی طرف باگ اٹھائی
دم میں ہوئی سو سو کے سر و تن میں جدائی
یہ ایک وہ لاکھوں تھے پہ سنبھلی نہ لڑائی
ہر غموں میں تھا شور محمدؐ کی دہائی
فرزند کی جرأت پہ فدا ہوتے تھے شبّیر
پر ساتھ ہی امت کے لیے روتے تھے شبّیر

65
تنہائی پہ اکبر کی کبھی کرتے تھے فریاد
ملتے تھے کبھی ہاتھ کہ امت ہوئی برباد
فرماتے تھے زینب سے کبھی بادل ناشاد
ہر چند کہ پیاری کسے ہوتی نہیں اولاد
پر آگے مرے ہے یہ زیادہ نہ وہ کم ہے
اکبر کے برابر مجھے امت کا بھی غم ہے

66
بیتاب ہوں بھیّا ! مجھے صدمہ ہے نہایت
مانگو یہ دعا بہر شہنشاہ ولایت
اکبر بھی سلامت رہے امت بھی سلامت
محبوب الہی سے نہ ہو مجھ کو ندامت
دونوں کے عوض سرتہہ شمشیر دھروں میں
اکبریہ اور امت پہ فدا ہو کے مروں میں

67
شبّیر تو یہ کہتے تھے اور کرتے تھے نالے
دروازے پہ تھیں بی بیاں زینب کو سنبھالے
چلاتی تھی چلتے ہیں جگر پر مرے بھالے
لوگو! کوئی رن سے مرے اکبر کو بلالے
کہہ دے کہ تمھیں دیر سے چلاتی ہے بانو
اصغر کو لیے رن میں چلی آتی ہے بانو

68
جاکر انہیں سمجھائے کوئی میری زبان
مادر کا برا حال ہے اے یوسفِ ثانی
آؤ مرے پیارے مرے دلبر مرے جانی
قائم رکھے اللہ محمدؐ کی نشانی
سب روتے ہیں ماں بہنوں پہ احسان کرو بیٹا
مادر کے بھرے گھر کو نہ ویراں کرو بیٹا

69
دیکھی جو سکینہ نے یہ بیتابی مادر
چلانے لگی ڈیوڑھی سے پردے کو اٹھا کر
بھیّا علی اکبر ! میرے بھیا علی اکبر
بھولے ہمیں یہ چھوٹی بہن صدقے ہو تم پر
اب آنے میں کیا دیر ہے کب آؤ گے بھیّا
اماں مری مرجائیں گی جب آؤ گے بھیّا

70
اماں کا دم آنکھوں میں ہے دیدار دکھاؤ!
بس لڑ چکے صدقے گئی اب خیمے میں آو!
غش ہو گئے ہیں خاک سے بابا کو اٹھاؤ!
پانی جو ملا ہو تو مرے واسطے لاؤ!
عباس کے آنے سے تو اب یاس ہے بھیّا!
بھینا کو تمھاری ہی فقط آس ہے بھیا!

71
خیمے میں یہ کہرام تھا جو رن میں ہوئی دھوم
لو برچھیوں سے قتل ہوئے اکبر مظلوم
گھبرا کے یہ چلانے لگی بانوئے مغموم
یہ شور ہے کیسا، ارے لوگو نہیں معلوم
کیا کہتے ہیں کس ماں کے زوال آگیا گھر پر
مارا کسے برچھی یہ لگی کس کے جگر پر

72
پوچھے کوئی لوٹی گئی یہ کس کی کمائی
برچھی کی اَنی کس کے جگر بند نے کھای
میداں میں لعینوں نے یہ کیوں دھوم مچائی
ابتک مرے اکبر کی خبر کچھ نہیں آئی
مضطر ہوں تسلّی مری اب ہو نہیں سکتی
دل روتا ہے وسواس سے میں رو نہیں سکتی

73
جلدی کہو خیمے سے نکلتی ہوں کھلے سر
کیا نام کسی اور کا بھی تھا علی اکبر
بابا سے کلیجے کو سنبھالا گیا کیوں کر
جیتی ہے کہ بیٹے کے لیے مرگئی مادر
یہ کیا ہے کہ دل کو نہیں آرام ہے لوگو
میرے بھی تو بچے کا یہی نام ہے لوگو

74
سنتی ہوں کوئی روتا ہے میدان میں یہ کہکر
صدقے ترے لاشے کے میں ہے ہے علی اکبر
کہہ دے کوئی جینے کی نہیں بانوئے مضطر
یہ نام تو رو رو کے نہ لو بہر پیمبر
زینب نے کہا رن کو رواں ہوتی ہوں بانو
زہرا کی صدا آئی کہ میں روتی ہوں بانو

75
سر پیٹ کے اس وقت یہ شیّر پکارے
بانو اعلی اکبر گئے ہاتھوں سے ہمارے
جلادوں نے نیزے ترے فرزند کو مارے
فردوس میں داخل ہوئے دنیا سے سدھارے
ہم روئیں یہی شام کے لشکر کی خوشی ہے
اعدا میں یہ قتل علی اکبر کی خوشی ہے

76
یہ سن کے نکل آئے حرم خیمے سے باہر
غمل پڑ گیا ہے ہے علی اکبر علی اکبر!
فرزند کے لاشے پہ چلے سبط پیمبر
خاموش انیس اب ہے یہیں خاتمہ بہتر
زینب کے نکلنے کا بیاں ترک ادب ہے
میدان سے لاش آنے کا احوال غضب ہے

رباعی
جو بند کہا، نذر حیدر کے لیے
جو بیت کہی وہ خلد کے گھر کے لیے
اس گرمی میں مصروف عرق ریزی ہوں
اک جام شراب حوض کوثر کے لیے
ختم شد

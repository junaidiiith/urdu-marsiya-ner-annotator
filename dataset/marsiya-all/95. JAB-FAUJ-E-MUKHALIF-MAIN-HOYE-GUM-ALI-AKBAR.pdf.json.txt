جلد ششم
مرثیہ میر انیس

1 
جب فوج مخالف ہین ہوئے گم علی اکبرؑ
ٹکڑے ہوے گھوڑون کے تہہ سم علی اکبرؑ
شہ کہتے تھے افسوس موے تم علی اکبرؑ
خیمے مین ہے ماتم سے تلاطم علی اکبرؑ
اس غم سے مرا سینے مین دل ٹوٹ گیا ہے
اکبر سا برابر کا پسر چھوٹ گیا ہے

2
حیران ہون بیہوش ہون اس غم سے سراسر
جاری ہے زبان پر علی اکبر علی اکبرؑ
اس داغ کی طاقت نہین رکھتا دل مضطر
اور خیمۂ عصمت مین ہے ہنگامۂ محشر
سر ننگے در خیمہ پہ کلثوم کھڑی ہے
بانو کا یہ عالم ہے کہ بیہوش پڑی ہے

3
ناگاہ صدا آئی یہ میدان سے اوسدم
بابا لو خبر جلد کہ دنیا سے چلے ہم
سینے سے یہان پار ہوا نیزۂ اظلم
جاری ہے لہو زخمون سے غش آتے ہین پیہم
ہر گز کوئی جینے کی نشانی نہین باقی
دم اوکھڑا ہے نبضوں مین روانی نہین باقی

4
کوئی نہ مددگار اگر پائینگے اعدا
تن سے مرا سر کاٹ کے لیجائینگےاعدا
گھوڑے بھی مری لاش پہ دوڑائینگے اعدا
مرے تن زخمی کو کچلوائینگے اعدا
زہرا و پیمبر سے یہ ظالم نہ ڈرین گے
قاسم کی طرح مجکو بھی پامال کرین گے

5
بیتاب ہوئی سنکے صدا بیٹے کی بانو
خیمے سے چلی خاک اوڑاتی ہوئی رن کو
فرمانے لگے شاہ کہ اے بانوے خوسخو
کیا دھیان ہے جاتی ہو کدھر دل کو سنبھالو
گھر سے جو نکلنے کی خبر پائیگا اکبرؑ
جیتا بھی اگر ہو گا تو مر جائیگا اکبرؑ

6
بانو تجھے زہراؤ پیمبر کی قسم ہے
بانو تجھے زخمی سر حیدر کی قسم ہے
بانو تجھے میری سر انور کی قسم ہے
بانو تجھے اکبرؑ علی اصغر کی قسم ہے
تو خیمے مین جا رن کی طرف جاتاہےشبیرؑ
لاشا ترے بیٹے کا لئے آتا ہے شبیرؑ

7
بانو گئی روتی ہوئی شب خیمے کے اندر
میدان کو چلے خاک اوڑاتے ہوئے سرور
بیتاب تھا سینے مین نہایت دل مضطر
آنکھون سے روان اشک تھے اور آہ زبان پر
صدمہ تھا عجب طرح کا سلطان امم پر
میدان مین گر پڑتے تھے ایک ایک قدم پر

8
اک نالۂ جانکا جو اکبر نے سنایا
روتا ہوا اس جاپسر فاطمہ آیا
قسمت نے عجب طرح کا سامان دکھایا
بیٹے کو دہان پاؤن رگڑتا ہوا پایا
مجروح زمین پر علی اکبر تو پڑا تھا
تلوار کو کھینچے ہوئے جلاد کھڑا تھا

9
جلاد سے اکبر یہی کہتے تھے کہ اظلم
کر صبر کہ میدان مین آ لین شہ عالم
دیدار پدر سے تو نہ محروم رہین ہم
شبیرؑ کا احوال سنین اپنا کہین غم
گر مر گئے ہم آج فراق شہ دین مین
لاشے کو بھی آرام نہ آئیگا زمین مین

10
شبیر مجھے اپنے کلیجے سے لگا لین
ہے گرہ بھر گیسوؤن مین اوسکو چھڑائین
اور برچھی کے پھل کو مرے سینے سے نکالین
خون لیکے مرا چہرۂ پر نو رپہ ڈالین
دیکھون دم آخر تو مین دیدار پدر کفن
شبیرؑ کی گودی مین جدا کیجیو سر کو

11
بابا مرے کرتے ہین فزون حد سے مجھے پیار
تو خون کا پیاسا ہے مین ہون تشنۂ دیدار
تو کاٹ کے لیجائیگا سر کو جو ستمگار
پہچانین گے لاشاہ نہ مرا سید ابرار
پھر ڈھونڈھنے بیٹے کو کدھر جائیگنے شبیرؑ
لاشا بھی نہ پائینگے تو مر جائینگے شبیرؑ

12
اکبر کے سخن سے دل شبیر بھر آیا
بیٹے کو وہین دوڑ کے چھاتی سے لگا لیا
اکبر مین بھی اسوقت ذرا ہوش سا آیا
دیکھا جو پدر کو تو یہ رو رو کے سنایا
اسدم نہ مجھے بیکسی و یاس نے مارا
مجروح نہایت ہون مجھے پیاس نے مارا

13
شہ نے کہا کیا حال ہوا اے مرے جانی
منھ زرد ہے باقی نہین نبضون مین روانی
ہر عضو سے اب موت کی ظاہر ہے نشانی
زخموں نے ترے تیرون سے چھاتی مری چھانی
پکڑے ہو جگر ہاتھ سے منھ زرد ہے اکبرؑ 
شاید کہ کلیجے مین ترے درد ہے اکبرؑ

14
اکبر نے ذرا سینہ سے جو ہاتھ اوٹھایا
سوراخ کلیجہ مین پدر کو نظر آیا
اوس زخم مین پھل برچھی کا شبیر نے پایا
چاہا کہ لٹکالے اوسے زہرا کا وہ جایا
اکبر نے کہا صدمہ سے منھ زرد ہے بابا
آہستہ نکالو کہ بہت درد ہے بابا

15
پھر خاک سے بیٹے کو شہ دین نے اوٹھایا
خیمہ کو روانہ ہوا زہرا کا وہ جایا
پھر شام کا بادل شہ مظلوم پہ چھایا
نیزون کا نشانہ شہہ بیکس کو بنایا
اون تیرون سے بیٹے کو بچالیتے تھے شبیرؑ
چھاتی کے تلے لاش چھپا لیتے تھے شبیر

16
کی بانوے بیکس سے کسی شخص نے تقریر
اکبر کو لے آتے ہین میدان سے شبیر
آئی در خیمہ پہ وہ با حالت تغیر
اکبر نظر آئے تو لگی کہنے وہ دلگیر
شادی مری اسوقت مبدل ہوئی غم سے
اکبر کی برات آتی ہے میدان ستم سے

17
تھی دل مین تمنا اسے دولھا مین بناؤن
شادی کا جو خلعت ہو میسر تو پہناؤن
جسوقت کہ مین گھر مین دولھن بیاہ کے لاؤن
آباد ہو گھر میرا گلے اوسکو لگاؤن
سو حسن عجب طرح کا دکھلاتے ہین اکبرؑ
نو شاہ بنے رن سے چلے آتے ہین اکبرؑ

18
تشریف جو رن سے پسر فاطمہ لایا
اور فرش پہ لاشہ علی اکبر کا لٹایا
یہ روئی کہ وان بانوے مضطر کو غش آیا
جب ہوش مین آئی تو یہ رو رو کے سنایا
انجام ہوا آج یہ شادی کی ہوس کا
بیٹا مرا مارا گیا اٹھارہ برس کا

19
پھر زینبؑ ناشار ریہ رو رو کے پکاری
بیٹا علی اکبر مین تمہارے گئی واری
آنکھین تو ذرا کھول دو مان آئی تمہاری
بیٹون سے زیادہ ہے یہ صورت مجھے پیاری
غم کھاتی ہے اور خون جگر پیتی ہے زینب
ثابت نہین کس دن کے لئے جیتی ہے زینب

20
شہ نے کہا سچ ہےکہ تمہارا ہے یہ بیٹا
جب زخمی ہوا نام لیا پہلے تمہارا
یہ سنکے ہوا زینب دلگیر کو صدما
بانو نے فراموش کیا درد و غم اپنا
لب پر جو کبھی ہائے پسر لاتی تھی بانو
زینب کی طرف دیکھ کے شرماتی تھی بانو

21
اتنے مین سکینہ بھی وہان پیٹتی آئی
رو رو کے لگی دینے محمدؐ کی دہائی
چلائی کہ افسوس یہ کیا حال ہے بھائی
زخمون سے لہو جاری ہے کیا شکل بنائی
طاقت نہی کسطرح مدینہ مین چلو گے
اس حال مین کیا فاطمہ صغرا سے ملوگے

22
صغرا کا سنا نام تو رویا علی اکبرؑ
ہر ایک سے یون کہنے لگا یا دل مضطر
لیجائے کبھی تمکو وطن مین جو مقدر
صغرا سے یہی کہو مری سمت سے رو کر
ملنے کی تری رہ گئی حسرت مجھے سغرا
اک دم بھی نہ دی موت نے فرصت مجھے صغرا

23
تم حال سے بھائی کے بہت خوب ہو آگاہ
بد عہد تو ہمشکل پیمبر نہ تھا واللہ 
ہر چند کہ دیکھی ہے بہت تم نے مری راہ
پر کیا کرون کفار کے نرغہ مین پھنسے شاہ
بھولی نہ دم نزع کوئی بات تمہاری
اب حشر کے دن ہو گی ملاقات تمہاری

24
روتا ہوا وان عابد بیمار بھی آیا
مشکل سے سر اپنا علی اکبر نے اوٹھایا
اور ہاتھ سوے عابد بیمار بڑھایا
سجاد نے بھی دوڑ کے چھاتی سے لگایا
وان بھائی سے بھائی جو ہم آغوش ہوا تھا
سکتا تھا کسی کو کوئی بیہوش ہوا تھا

25
کہنے لگا سجاد سے وہ یوسف ثانی
رکھیے گا ذرا یاد مری تشنہ دہانی
آجائے میسر کسی منزل پہ جو پانی
اوس پانی پہ کیجئے گا مری فاتح خوانی
غربت زدۂ و بیکس و مظلوم چلے ہم
پردیس مین پانی سے بھی محروم چلے ہم

26
جسوقت کہ کٹجائے سر سیۤد ابرار
اور آئین عدو خیمہ مین کھینچے ہوئے تلوار
تب کام یہی کیجئے اے عابد بیمار
کبرا کی روا چھیننے پائین نہ ستمگار
دامن مین سکینہؑ کو چھپا لیجیگا بھائی
چادر مری امان کی بچا لیجیگا بھائی

27
لیجائے مدینہ مین اگر تمکو مقدر
صحبت ہو جوانان مدینہ کی میسر
کہنا کہ سنان کھا کے موا شکل پیمبرؐ
اور تم سے یہی کہکے گیا ہے علی اکبرؑ
ہم آ نہ سکے قصد زیارت کا کرو تم
یان آ کے کبھی فاتح تربت پہ پڑھو تم

28
یہ کہتے ہی خاموش ہوا دلبر سرور
بولا نہ گیا بند زبان ہو گئی یکسر
شہ کتنا پکارے علی اکبر علی اکبر
تغیر تھا احوال بہت بولتے کیونکر
اک آہ بھری نالۂ پر درد کے ہمراہ
جنت کو سدھارے نفس سرد کے ہمراہ

29
اک غل حرم شاہ نے رو رو کے مچایا
لاشہ علی اکبر کا شہ دین نے اوٹھایا
اور رن کو چلا حیدر کرار کا جایا
اک آہ کی اور بانوے مضطر نے سنایا
ہے شدت غم چھاتی پھٹی جاتی ہے لوگو
دیکھو کہ مری جان چلی جاتی ہے لوگو

30
مقتل مین گئے بیٹے کو لےکر شہ صفدر
اور لاشہ رکھا لاشۂ قاسم کے برابر
بعد اسکے تیر سے بیجان علی اصغر
آخر کو چلا گردن شپیر پہ خنجر
تاب آگے انیس اب نہین اس جان حزین مین
ہو مرثیہ مقبول جناب شہ دین مین

سلام
1
سلامی در شہ پہ گر جائین گے
تو سب کام بگڑے سنور جائین گے

2
ہر اک آن یان زندگی موت ہے
جئین گے جو وان جا کے مر جائین گے

3
چڑھے کی جو ندی مرے اشک کی
تو نظرون سے دریا اوتر جائین گے

4
کہا شہ نے اکبر سے ٹھہرو جو تم
تو ہم بھی کوئی دم ٹھہر جائین گے

5
تمہارا سہارا ہے ہمکو فقط
جو چھوڑو گے تنہا تو مر جائین گے

6
پہن کر کہا شہ نے رخت کہن
یہ کپڑے بھی تن سے اوتر جائین گے

7
یہ کہتی تھی بانو خبر کسکو تھی
کہ اکبر جوان ہو کے مر جائین گے

8
لعینون سے کہتے تھے زینب کے لعل
جو کچھ ہمسے ہو گا وہ کر جائین گے

9
دکھاؤ نہ تیغین سمجھکر صغیر
ہم ایسے نہین ہین جو ڈر جائین گے

10
کہا جا کے اعدا سے عباس نے
سرک جاؤ ہم نہر پر جائین گے

11
ملے گا نہ گر اب بھی پانی اونھین
پھڑک کر کئی طفل مر جائین گے

12
گلون سے جو اوتریگا اک گھونٹ بھی
تو اوکھڑے ہوئے دم ٹھہر جائین گے

13
سکینہؑ کی ننھی سی اک مشک سے
جو ہو نہر خالی تو پھر جائین گے

14
حرم سے شب قتل کہتے تھے شاہ
دم صبح ہم کوچ کر جائین گے

15
مصیبت کی راتین بسر ہو گئین
نہ روؤ یہ دن بھی گذر جائین گے

16
عدو رنج دیتے تو کہتے تھے شاہ
ہم اب پھر کے یان سے نہ گھر جائین گے

17
خدا تو ہے شاہد کہ بے جرم ہون
چھپینگے کہان اور کدھر جائینگے

18
ملے گی قیامت کو اس خون کی داد
فدک یہ نہین جو مکر جائین گے
مرثیہ میر انیس
۱
ہے شور آمد آمد حُر فوج شاہ میں
ہر اک جوان خوش ہے حسینی سپاہ میں
زہراؐ کی روح منتظر حُر ہے راہ میں
زینب دُعائیں دے رہی ہیں خیمہ گاہ میں
اللہ رے مرتبے حُر قدسی سرشت کے
حوروں نے وا کیے ہیں دریچے بہشت کے
۲
غل قدسیوں میں ہے کہ خوشا حرز ہے شرف
دیکھو تو کس طرف سے یہ آتا ہے کس طرف
حامی ہیں فاطمہ تو محمد ہیں شہ نجف 
محبوبؐ کبریا کی صدا ہے کہ لاتخف
اب نعمتیں ہیں گلشن عنبر سرشت کی
دیتے ہیں خِضر حُر کو بشارت بہشت کی
۳
ہاتف کی ہے صدا کہ مبارک ہو وصلِ حور
جنت بہت قریب ہے دوزخ بہت ہے دُور
حاضر ہو جلد دیر سے ہیں منتطر حضور 
لے قصر خلد اب کہ بحل ہو گئے قصور
قربِ حبیب حضرتِ داور نصیب ہو
دستِ علی سے ساغر کو ثر نصیب ہو
۴
ہیں جس طرف حسینؑ وہ راہِ نجات ہے 
ظلمت یہ کفر کی ہے وہ آب حیات ہے
ہے پاس دیں جسے وہ بشر خوش صفات ہے
دنیا کو چھوڑ کون بڑی کائنات ہے
ایسا نہ ہو کہ فوج عدد میں ہلاک ہو
دریا سے جا کے مل کہ گناہوں سے پاک ہو
۵
ہے جز و کل ہے قبله عالم کا اختیار
مختار کارخانه حق ہیں وہ نا مدار
ہے ان کے ہاتھ میں قلمِ عضو کردگار 
بخشائیں وہ جو لاکھ ہوں تجھ سے گناہگار
اب نور عین فاطمہ تیرا شفیع ہے 
ڈرتا ہے کیوں حسینؑ کا دامن وسیع ہے
۶
فیاض خلد نام ہے اُس باد شاہ کا
حیدرؑ کا علم خلق رسالت پناہ کا
کیا ذکر اُس جناب میں تیرے گناہ کا
مالک ہے وہ جہاں کے سفید و سیاہ کا
کس روز صبح شام غریباں نہ ہو گئی
مشکل پڑی وہ کس پہ جو آساں نہ ہو گئی
۷
وجہ قبول تو یہ آدم ہے ان کا نام 
یہ قید چاہ میں یہ کنعاں کے آئے کام
حامی کلیم کے تھے یہی اس میں کیا کلام 
جن پر درود بھیجئے یہ وہ ہیں د السلام
ان کے عدد کو راحت دنیاودیں نہیں
حامی جو یہ نہ ہوں تو ٹھکانا کہیں نہیں
۸
صحت کی آبرو ہیں مرض کی دوا ہیں یہ 
ہادی ہیں یہ امام ہیں یہ مقتدا ہیں یہ
خورشید آسمان سخا ؤ عطا ہیں یہ
سب روشنی انھیں کی ہے نورِ خدا ہیں یہ
رنج لحد سے اپنے محب کو بچاتے ہیں
ہفتاد بار قبر میں مومن کی آتے ہیں
۹
یہ خانۂ کرم ہیں یہ رحمت کے باب ہیں
مانند خضر ہادی راہِ ثواب ہیں
جانِ رسول ہیں خلفِ بو تراب ہیں
ذرّے کو کر دیں مہریہ وہ آفتاب ہیں
مانند سبحہ رشتۂ ایمان قوی کرے 
وانا وہ ہے امام کی جو پیروی کرے
۱۰
جس کام میں ہو شر بشر اس سے جدا رہے
لازم ہے امر خیر کہ راضی خدا ر ہے
وزیا ئے فیض حق سے صدا آشنا رہے 
آئینہ دار صاف رہے بے ریا ر ہے
اگر ہو تو حق پرست کے دامن پہ ہاتھ ہو
ساتھ اس ولی کا دے کہ خدا جسکے ساتھ ہو
۱۱
جو مرد ہیں جہاں میں وہ مرتے ہیں نام پر
دیں دار جان دیتے ہیں عقبیٰ کے کام پر
ہے تین دن سے فوج کا نرغہ امام پر 
قربان ہو حسین علیہ السلام پر
انسان کھو کے وقت کو پاتا نہیں کبھی
جودم گذر گیا وہ پھر آتا نہیں کبھی 
۱۲
یہ صف کشی یہ وقت یہ ہنگام پھر کہاں
یہ صورتیں یہ لشکر اسلام پھر کہاں
گر صاحب نگیں ہو تو یہ نام پھر کہاں
دن ڈھل گیا تو شاہ خوش انجام پھر کہاں
دنیا میں نور چشم نبی کو نہ پائے گا
ان میں سے بعد عصر کسی کو نہ پائے گا
۱۳
فرطِ خوشی سے یاں شہ دیں کو نہیں قرار
خود چند گام بڑہتے ہیں اُٹھتا ہے جب غبار
اکبر سے مسکرا کے یہ کہتے ہیں بار بار 
آتا ہے میہماں مرے گھر میرا دوستدار
ایسے کی پیشوائی کو جانا ثو اب ہے 
لاکھوں بدوں میں نیک ہو جو انتخاب ہے
۱۴
لکھا ہوا ہے مصحفِ زہرا میں اس کا نام
حُر جری شہید جفا ناصر امام
ناجی ہے اس کے جرم بحل ہو گئے تمام
روئیں گے اس جری کو محبت میں خاص وعام
کیوں کر رکھوں عزیز نہ اس خوشحصال کو
جس نے حسین کے لئے چھوڑا عیال کو
۱۵
یاں کا تو ہے یہ حال سنو اُس طرف کا رنگ
فوج امیر شام ہے سب مستعد بہ جنگ
چلّوں سے ہیں ملائے ہوئے اہل کیں خدنگ
غل ہے کہ ہاں لڑائی میں اب کچھ نہیں درنگ
فو جیں لیے کمک کو رئیسانِ شام ہیں
پھل برچھیوں کے جانبِ فوج امام ہیں
۱۶
حُر اک طرف کھڑا ہے مسلح مگر خموش
پیچھے ہیں دو ہزار جوانان درع پوش
بھائی کا ہے خیال نہ کچھ ہے پسر کا ہوش
آنکھوں میں اشک دل میں محبت کا شہ کی جوش
انجام کا خیال ہے ایماں کا درد ہے 
رعشہ تمام جسم میں اور رنگ زرد ہے
۱۷
ٹپکا کے اشک آنکھوں سے کہتا ہے آہ آہ
 کیوں مصطفےٰ کے لال کی رو کی تھی میں نے راہ
میرے سبب سے بائے یہ سید ہوا تباہ 
نفرینِ فاطمہ سے بچا مجھ کو یا الہٰ
محجوب ہوں جحل ہوں شہ مشرقین سے 
کیا جانتا تھا میں کہ لڑین کے حسیؑن سے

۱۸
بڑھ کر اگر کماں میں کوئی جوڑتا ہے تیر
کہتا ہے شیرقول کے شمشیر یے نظیر
یہ کیا خطا ہے دور ہو او سرکش و شریر
حیدر کا نور چشم ہے کو مین کا امیر
کیا پاس کچھ نہیں دل و جان تبولؑ کا
بے درد چھد نہ جائے کلیجہ رسول کا
۱۹
جب ثمؔر نے سنے سخن حرحق شناس
گھبرا کے وہ گیا عمؔر بے حیا کے پاس
کی عرض اے امیر نہایت ہوں بے حواس
لشکر میں ہے فساد مجھے فتح سے ہے یاس
وہ فکر کر کہ فوج کا کچھ بندو بست ہو 
آپس میں لڑ مرے تو غضب کی شکست ہو
۲۰
سادات پر ابھی نہ ستم تھا نہ ظلم و جور
بے طور کچھ مجھے نظر آتا ہے حُر کا طور
غصّہ ہے تھر تھراتا ہے تو دیکھ لے بغور
ثابت ہوا مجھے کہ ارادہ ہے اُس کا اور
سب ایک دل ہیں قتل شہ مشرقین پر 
وہ اپنی جان دیتا ہے نام حسینؑ پر
۲۱
حُردر پئے فساد ہے لشکر میں اے امیر
کہتا ہے بے خطاہے شہ آسماں سریر
ہیں اس کی سرکشی سے کماں دار گوشہ گیر 
چلّے میں جوڑ نے نہیں دیتا کسی کو تیر
رُخ اس کا پھر گیا ہے ہماری سپاہ سے
وہ جاملے گا سبطِ رسالت پناہ سے
۲۲
اس کو نہ تیرا پاس نہ حاکم کا کچھ ہے ڈر
بپھرا کھڑا ہوا ہے الگ مثل شیر نر
بیٹے سے دم بہ دم ہے اشارہ کہ اے پسر
ہے جنت النعیم اِدھر اور اُدھر سقر
اب یاں رہیں کہ سوئے شہ بحر و بر چلیں
عاقل اگر ہے تو تو بتا دے کدھر چلیں
۲۳
سنتے تھے سب جو بھائی سے اس نے کیے کلام
کہتا تھا نور عین علیؑ ہے مرا امام
غیر از حسینؑ مجکو نہیں ہے کسی سے کام 
سچ کہتے ہیں اسی لئے ہے نوکری حرام
پانی کیا ہے بند امام سعید پر 
دشمن ہے آلِ پاک کا لعنت یزید پر
۲۴
یہ سن کے ابنِ سعدؔ لعیں کو ہوا ہراس
بولا بُلا تو لائے کوئی حر کو میرے پاس
آیا عجب شکوہ سے حر خداشناس 
غصّے سے رنگ سرخ مگر مجمع حواس
یہ غیض تھا عمر کی طلب سے دلیر کو
جس طرح ٹوک دے کوئی غصّہ میں شیر کو
۲۵
قبضے پہ ہاتھ اور زبان پر علیؑ کا نام
فرزند ارجمند بھی تو لے ہوئے حسام
نیزہ لیے براور حر ججسته کام 
گرز گراں اُٹھائے ہوئے باوفا غلام
دھڑ کا کہ دیکھیے پسر سعد کیا کہے
ایسا نہ ہو حسینؑ کو ظالم برا کہے
۲۶
خیمے سے دور تھا ابھی کچھ حُر نام ور
غل یک به یک ہوا کہ برآمد ہواعمر
بالا ئے فرق نحس چمکتا تھا چتر زر 
تیغیں علم کیے تھے مصاحب ادھر اُدھر
غرہ تھا بے حیا کو ہجوم سپاہ پر
سایہ ہزار ڈھال کا تھا دو سیاہ پر
۲۷
غل تھا ہٹو بڑھو کا پیادوں میں بار بار
پیدل تھے ساتھ گھوڑوں سے اُترے ہوئے سوار
آگے تھے اہتمام میں دس بیس چوب دار
تھے پہلواں سلام کو باند ھے ہوئے قطار
ظالم کے حکم میں سپہ شام دار دم تھی 
چاروں طرف سلامی کے باجوں کی دھوم تھی
۲۸
کہتا تھا ثمؔر سے یہ نخوت وہ خود پرست
کھلوا نشان لڑائی کا ہو جلد بند و بست
کہہ دے درست ہو جو زمیں ہے بلند و پست 
دریا پہ جائیں اور جوانانِ تیز دست
آلِ نبیؐ کو تشنه دہن ذبح کیجیو
گر پاس آبرو ہے تو پانی نہ دیجیو
۲۹
حاکم کے حکم سے کوئی ہو منحرف اگر 
قطعی یہ حکم ہے کہ جدا کر بدن سے سر
مجرم ہے جائے گا جو ادھر سے کوئی اُدھر 
بچے اسیر ہوئیں گے تاراج ہوگا گھر
حاکم ہوں میں سزا کا مجھے اختیار ہے
درہ ہے بیڑیاں ہیں اسیری ہے دار ہے
۳۰
تھّرار ہے تھے سن کے یہ تاکید خاص و عام
چیں بر جبیں قریب گیا حر نیک نام
دیکھا کیا شقی پہ نہ حُر نے کیا سلام 
کافر سے کیا جھکے وہ خدا سے ہو جس کو کام
چیں بر جبیں قریب جو وہ شیر نر گیا
اللہ رے رعب حق پسر سعد ڈر گیا
۳۱
ڈر کر کہا عمؔر نے کہ اے حسد نامور 
رن میں سوار تیرے رسالے کے ہیں کد ہر
کتنے جواں صفوں میں ہیں کتنے ہیں نہر پر
حُر نے کہا کہ اس کی مجھے کچھ نہیں خبر
دنیا میں زور اپنا ہے اور اپنا ہاتھ ہے 
میں ہوں کسی طرف نہ کوئی میرے ساتھ ہے
۳۲
بولا وہ بے حیا کہ نہ برہم ہو اے جری
اچھی نہیں یہ تند مزاجی یہ برہمی
حُرنے کہا عزیز نہ سر ہے نہ افسری
میں وہ کروں گا جس میں ہو ایماں کی بہتری
کیا اس کا ساتھ جس کی اطاعت گناہ ہو
حاکم ہو یار ئیس ہو یا بادشاہ ہو 
۳۳
کہنے لگا یہ حُر سے بہ نرمی وہ حیلہ ساز
مدت سے ہے یزید کو تیری وفا پہ ناز
سربر نہ ہوں گے ہم سے کبھی سرور حجاز
اب بعد فتح اور بھی تو ہوگا سر فراز
دیر اس میں کیا جو امر قریب الوقوع ہو 
تو مصلحت جو دے تو لڑائی شروع ہو
۳۴
جو اس میں تیری رائے مجھے ہے وہی پسند 
پانی تو تین دن سے ہے پردیسیوں پر بند
تھوڑے بہت ہیں یا ور سلطان یہ ارجمند
پس جائیں گے اٹھائے سواروں نے جب سمند
لشکر میں یاں چھ لاکھ دلاور جوان ہیں 
واں ایک صف ہے جس میں بہتر جوان ہیں
۳۵
ان میں بھی چھوٹے چھوٹے ہیں کچھ طفل نو نہال
تلوار جن کے ہاتھ سے اُٹھے گی اور نہ ڈھال
کیا جانے دل میں سوچے ہیں کیا شاہ خوشخصال
روکیں گے پہلوانوں کے حربے یہ خود سال
فوجوں کے ریلے ہونگے جو دشت نبرد میں
دب جائیں گے سواروں کے گھوڑوں کی گرمیں
۳۶
آماده قتل شاہ پہ ہیں سب جوان وپیر
کٹتا ہے اب سر پسرِ شاہ قلعہ گیر
کیوں برچھیاں حسین پر پہلے چلیں کہ تیر
حُر نے کہا کہ مجھ سے نہ یہ پوچھ اے امیر
انسان کو اختیار ہے خوداپنے کام میں
مجھ کو شریک کرتا ہے قتل امام میں 
۳۷
سوچے اگر تو عاقل و ہشیار ہے بشر 
ہے دوزخی جوسر کا طلب گار ہے بشر
ہردم خدا کا یوں تو خطا وار ہے بشر 
شر ہو کہ خیر عاقل و مختار ہے بشر
ایماں کا فیض ربِ عُلا کی طرف سے ہے
شر اس طرف سے خیر خدا کی طرف سے ہے
۳۸
کتنے ہیں تشنہ رہتے ہیں حُبّ علیؑ سے مست
کتنوں نے دل سے محو کیا وعدۂ الست
کتنوں کی ہے جو فتح تو کتنوں کی ہے شکست
کتنے ہوا پرست ہیں کتنے خدا پرست
احوال مختلف ہے شقیؔ وسعیدؔ کا 
عاشق کوئی حسینؑ کا کوئی یزید کا
۳۹
لے رائے نیک یہ ہے تجھے ہے اگر پسند 
فرزند فاطمؐہ کو نہ پہونچا کوئی گزند
پانی مسافروں پر بھی کرتا ہے کوئی بند
واللہ بے قصور ہے وہ شاہ ارجمند
اوسست عقل پاس بھی تجکو کسی کا ہے
مجرم بھی ہو اگر تو نو ا سا بنیؐ کا ہے
۴۰
نادم ہو دل میں منھ کو گریباں میں اپنے ڈال
ایمان کس کے گھر سے ملا یہ نہیں خیال
تو بہ کراے امیر گروهِ جفا خصال
محسن کشی یہ کون سے مذہب میں ہے حلال
دنیا میں اک علیؑ کا یہی نور عین ہے
جو مصطفے کی جان ہے یہ وہ حسینؑ ہے 
۴۱
حاکم ہے حرمت شُرفا چا ہیئے تجھے
روح، رسولِؐ حق سے حیا چا ہیئے تجھے
پردیسیوں پر مہر ووفا چاہیئے تجھے
امداد بندگانِ خدا چاہیے تجھے
جو اپنے گھر میں آئے اسے گھیر تے نہیں
مہمان کے گلے پہ چھری پھیرتے نہیں
۴۲
مہماں بھی کون سا کہ رسول خدا کا لال
زہرؐا کی جان لخت دل شیر ذوالجلال
نے ملک جس کے پاس نہ دولت نہ زر نہ مال
سید عیال دار مسافر شکسته حال
کیا جانے یہ ستم تجھے کیوں کر پسند ہے
سولہ پہر سے آب رواں اُس پر بند ہے
۴۳
لالچ نہ کر حکومت رے کا خدا سے ڈر
کعبے کو ڈھا کے کوئی بناتا ہے اپنا گھر
اس شے سے آدمی کو سدا چاہیئے حذر
جس کی طلب میں دولت ایماں کو ہو ضرر
دنیا میں کیا خبر کہ رہے یا نہ تو رہے
وہ کام کر کے جا کہ سدا آبر در ہے
۴۴
انسان کو پاس حرمت اسلام چا ہیئے
عقبیٰ بخیر جس میں ہو وہ کام چاہیئے
منعم کو مثلِ ابر کرم عام چاہیئے
گو صاحب نگیں نہ ہو پر نام چاہیئے
فیض محبت شہِ نامی نصیب ہو 
گر ہو تو پنجتن کی غلامی نصیب ہو
۴۵
کیا حاکم شقی کی محبت کا اعتبار
بدعہد و پُردغا و شقی و شراب خوار
نامرد بدترین جہاں تنگ روزگار
دنیاپرست فاسق دبے دیں دہد شعار
دن رات اُس کو شغل شراب و غنا کا ہے
شیطان کا مطیع ہے عادی زنا کا ہے
۴۶
باپ اس کا بھی ہمیشہ رہا بر سر خاد
بغض علیؑ میں بھول گیا تھا خدا کی یاد
برسوں لڑ اوصی علیؑ سے بہ صد عناد 
شپر سے بعد صلح تھا اظہار اتحاد
پہونچائے رنج قبرمیں خیر الانام کو
دلوا کے زہر جان سے مارا امام کو
۴۷
یہ تشنہ لب حبیب الہٰی کا ہے حبیب
تو ساتھ اس امام کا دے تو زہے نصیب
گریہ نہ ہو سکے تو نجف یاں سے ہے قریب
مہلت بس اتنی دے کہ نکل جائے یہ غریب
لایا تھا گھیر کر میں شہ مشرقین کو
پہونچا بھی آؤں قبر علیؑ پر حسین کو
۴۸
محروم ہی رہا ہے سدا قاتل امام 
ہے منتقم بھی کوئی کہ لے گا وہ انتقام
دوزخ میں ابن نجم ملعوں کا ہے مقام
بے لعن طعن بھی کوئی لیتا ہے اس کا نام
مردود تھا یہ دونوں جہاں میں پکار ہے
آتش کے گرز پڑتے ہیں لعنت کی مار ہے
۴۹
ملنا ہے گر تو قبلۂ عالم سے جلد مل
ورنہ رہے گا احمد مرسل سے منفعل
میں بے تقیہ کہتا ہوں سن لے به گوش دل
جاتا ہوں دیکھ جاتا ہوں آقا کے متصل
چھوڑا کنشت صاحب مسجد کے ساتھ ہوں
تیرا شریک اب نہیں سید کے ساتھ ہوں
۵۰
یہ سن کے ہو گیا پسر سعد شوم تنگ 
غصّے سے اور تیز ہوا تیرہ روکا رنگ
بولا کد ہر خیال ہے مجھ سے کرے گا جنگ 
ہوتا ہے حاکموں سے یہی گفتگو کا رنگ
نام حسینؑ منہ سے نہ اب بار بار لے
کہدوں کہ کوئی تن سے تر اسر اُتارلے
۵۱
کیا جاتا نہیں کہ ہے اس نام سے عناد
دشمن سے کیسی دوستی اور کیسا اتحاد
حاکم سے دل بھرا ہوا اوروں سے اعتقاد
ایسی سزا ملے گی کہ برسوں کرے گا یاد
جانے دے جان جائے گی جانے میں کد نہ کر
اچھا یہی ہے گر تو کسی کی مدد نہ کر
۵۲
لڑ لیں گے ہم حسینؑ سے کیا تیری احتیاج
آل نبیؑ کے خون کے دریا بہیں گے آج
نعلین پا ئے سہ کو سمجھتا ہے سر کا تاج 
محتاج ہیں وہ آپ کد ہر ہے ترا مزاج
زحمت اٹھا کے زیور دزر لینے آئے ہیں
کوسوں سے یاں حسینؑ کا سر لینے آئے ہیں
۵۳
بے قتل ابن فاطمؐه آسودگی محال
لوٹیں گے گھر علیؑ کا ملے گا متاع و مال
دم میں کریں گے باغ محمدؐ کو پائمال
پیاسا شہید ہو گا رسوؐل خدا کا لال
ہوں کی علیؐ کی بیٹیاں بلوائے عام میں
بندی نبیؐ کی آل کی جائے گی شام میں
۵۴
فرزند فاطمؐہ کی رفاقت سے کیا حصول
حُر نے کہا کہ دولت خوشنودی رسولؐ
جل جاؤں گا کریں گی اگر بد دعا قبول
تیور بدل کے مجکوڈ راتا ہے اے جہول
اگر نام نامی اسد ذوالجلال لوں 
انساں تو کیا ہے شیر کی ا نکھیں نکال لوں
۵۵
بھولا ہے اپنی فوج کی کثرت پر تند خو 
نامرد میرے سر کو اُتارے گا تن سے تو
کیا تیری اصل کیا تر امنھ او سیاه رو
جرار بادشاہوں سے کرتے ہیں گفتگو
کیا ڈر مجھے پسند ہو یا ناپسند ہو 
میں حق پہ ہوں زباں مری کس طرح بند ہو
۵۶
کہتا ہوں بار بار نہ لے شاہ دیں کا نام
میں حرز جاں سمجھتا ہوں نامِ شر انام
تو بندہ ہے یزید کا میں خادمِ امام
ہوئے گا نزع میں بھی زباں کو اسی سے کام
نامِ حسین و دست کو پیارا ہے جان سے
اس نام کا مزا کوئی پوچھے زبان سے
۵۷
لعنت ترے یزید پہ کرتا ہوں بر ملا
کہہ دے جو ہو کوئی ترے لشکر میں منچلا
اتنوں میں مجھ پہ ہاتھ تو ڈالے کوئی بھلا 
کر دوں لہو سے لال بیابانِ کربلا
خالق مدد کرے گا مطیع امام ہوں
فوجیں بھگا ئیں جس نے میں اس کا غلام ہوں
۵۸
تو کیا لڑے گالاں سے حیدرؑ کے اے شریر
جب کچھ کڑی پڑی ہے تو بھا گے ہیں تیرے .....
وہ شیر ہیں جنھوں نے پیا فاطمہ کا شیر 
واں کا نہ اک جواں نہ ترا لشکر کثیر
چھوڑا ہے سیدوں نے کہیں آن بان کو
الٹیں جو آستیں تو اُلٹ دیں جہان کو
۵۹
عقبیٰ خراب ہوتی ہے فوج ستم کے ساتھ
 ہے سر مرا شہ دو جہاں کے قدم کے ساتھ
حرمت ہے اب عیال کی اہل حرم کے ساتھ
میں حشر میں بھی ہوں گا امام انم کے ساتھ
چھوڑے گا روح سے بھی نہ مدفن حسین کا
ڈھونڈ ھے گی میری خاک بھی دامن حسین کا
۶۰
ہو قطع یہ زباں تری او دشمن امامِ
لیتا ہے تو اسير یٰ بنت علیؑ کا نام
واجب ہے مثل کعبہ اسی گھر کا احترام 
خاموش ہے ادب کہ ادب کا ہے یہ مقام
بلوے میں قید دختر شیراله ہو
ویران شهر شام ہو کو فہ تباہ ہو
۶۱
نظارہ خوب آگ کا یا لالہ زار کا
بلبل نے گل کا ساتھ دیا ہے کہ خار کا
کیا اتحاد فرق ہو جب نور و نار کا
میں دوست پنجتن کا ہوں تو نابکار کا
سمجھا ہے تو ثواب جسے وہ گناہ ہے
تیری ہے اور راہ مری اور راہ ہے
۶۲
کیوں کر نہ پاس خسرو جنّ و ملک کروں
کافر ہوں گر حسین کے رتبے میں شک کروں
کہلاؤں شور بخت جو پاس نمک کروں 
بے کس کا ساتھ چھوڑ کے تیری کمک کروں
مرتا ہوں منھ کو قبلہ عالم سے مو ڑکر
مسکن بناؤں دیر میں کعبے کو چھوڑ کر
۶۳
وہ عاشق حسین یہ کہتے ہی بس چلا ۶۳
لشکر دعائے فاطمہؐ کا بہ یش و پس چلا
رو کا کیے بہت پہ کسی کا نہ بس چلا 
صرصر بھی پیچھے رہ گئی کچھ یوں فرس چلا
دل ہل گیا دماغ میں وہ بو جو چھا گئی
ٹھنڈی ہوا بہشت کے گلشن کی آگئی
۶۴
پڑھ کر درود کہنے لگا حُرنیک خو
صلِ علیٰ یہ ہے چمن فاطمہؑ کی بُو
وہ راہ مل گئی مجھے تھی جس کی آرزو
گھوڑوں سے اب اُتر کے چلو شہ کے رو برو
محسن ملاحسینؑ سا احساں خدا کا ہے
ہاتھوں کو باندھو سا منا مشکل کشا کا ہے
۶۵
یہ کہہ کے راہواروں سے اُترے وہ خوش سیر
گھوڑوں پر سب نے رکھ دے ہتھیار کھولکر
باند ھے جو ہاتھ کھل گیا باغ ارم کا در 
بڑھ کر حرِ جری یه پکارا به چشم تر
اے صاجو غلام کو آنے کی راہ دو
صدقہ محمدؑ عربی کا پناہ دو
۶۶
امداد کا مقام ہے یارو مدد کرو
مضطر ہوں اسے نماز گزار و مدد کرو
شیر خدا کے شیر کے پیار و مدد کرو
اے عرش کبریا کے ستار و مدد کرد
دیں پر ڈرو ثواب کا ہاتھوں سے کام لو 
عاصی کی ڈوبتی ہوئی کشتی کو تھام لو
۶۷
لازم ہے رہبری کہ میں گم کردہ راہ ہوں
برسوں ہوئے کہ دشتِ خطا میں تباہ ہوں
رحمت کے تم محیط ہو میں پُر گناہ ہوں
کس مجھ سے نام عضو کا لوں روسیاہ ہوں
ڈالا تھا ہا تھ کیوں شہِ والا کی باگ میں
میری یہی سزا ہے کہ جلوا دو آگ میں
۶۸
دُرّے لگاؤ تن پر کرو مجھ کو سنگسار
راضی ہوں کھینچ دو جو شکنجے میں جسم زار
پھکوا دو تن سے کاٹ کے دستِ گناہ گار
پامال کردیں لاش کو شکر کے سب سوار
رسّی بندھی ہو پاؤں میں اور تن پہ سر نہ ہو
یہ سب قبول ہے پہ عذابِ سفر نہ ہو
۶۹
میں یوں نہ جاؤں گا مجھے ہمراہ لے چلو
راضی ہوں خواہ قتل کر و خواہ لے چلو
مجرم کو پیش سید دی جاہ لے چلو
رسّی گلے میں باندھ کے لللہ لے چلو
ارماں ہے صدقے ہونے کا حسرت نکال دو
سر کاٹ کے حسینؑ کے قدموں پر ڈال دو
۷۰
روئی یہ استغاثہ حُرسن کے فوج شاہ 
غل تھا عجیب صاحبِ ایماں ہے واہ واہ
اکبرؑنے دی صدا کوئی روکے نہ اس کی راہ
اترے فرش سے جلد شہنشاہِ دیں پناہ
مشتاق ہو کے دلبر ز ہزارواں ہوا
قطرے کی پیشوائی کو دریا رواں ہوا
۷۱
پھیلا کے ہاتھ یاں سے بڑھے شاہ سرفراز
قدموں پر حُرنے دوڑ کے رکھا سرِ نیاز
سر لے کے دونوں ہاتھوں پر بولے شہِ حجاز
بھائی ترے لئے درِ خلد بریں ہے باز
تو شرمگیں ہے کس لئے میں شرمسار ہوں
اٹھ کر گلے تو مل کہ بہت بے قرار ہوں
۷۲
دریافت کر لے دیر سے میں دیکھتا تھا راہ 
میدان سے پھری نہیں اب تک مری نگاہ
ڈرتا تھا کہ گھیرے نہ تجھے شام کی سیاہ
میری تجھی میں جان تھی اے میرے خیر خواہ
موجو در ہبری کو خضر وقت پاس تھے
گو دور تھا حسین اعلیؑ تیرے پاس تھے
۷۳
کیوں ہا تھ کس کے باندھے ہیں ہوتا ہوں میں خجل 
اے بھائی دل کو کھول کے مجھ سے گلے تو مل
واللہ تجھ سے صاف ہے ابن علیؑ کا دل
جو کچھ ترے قصور تھے سب ہو گئے بجل
کیوں تجکو اتنی دہشت نار جحیم ہے 
بھائی خدا کی ذات غفور و رحیم ہے
۷۵
کیسا ہی پر گناہ ہو عبدِ سیاه رو
توبہ کے بعد اس کی بر آتی ہے آرزو
کافی بہانا اشک کا ہے اے حجتہ  خو
ہے رحمتِ خدائے دو عالم بہانہ جو
ناجی ہے اس کی راہ میں جو خاک ہو گیا
دریا سے جو قریب ہوا پاک ہو گیا
۷۶
اے حر مقربان خدا ہیں ترے کفیل
حیدؑر جدار سولؐ جدا ہیں ترے کفیل
تو ذی شرف جو ہے شرفا ہیں ترے کفیل
شاہد ہوں میں کہ سب شہدا ہیں ترے کفیل
تو ہوئے اور گلشن جنت کی سیر ہو
میری بھی یہ دُعا ہے کہ عقبی بخیر ہو
۷۷
یہ کہہ کے کھولے شاہ نے اس باوفا کے ہاتھ 
اور اس کی مغفرت کی دعا کی اُٹھا کے ہاتھ
حُرِ جری نے چوم لیے مقتدا کے ہاتھ 
شہ بولے آبرو ہے تری اب خدا کے ہاتھ
جاری ہے فیض خانہ ربّ جلیل میں
حصّہ ترا ہے خلد میں اور سلسبیل میں
۷۸
جان آئی تن میں حُر کے جو دیکھا یہ شہ کا پیار 
روکر کہا غلام اس الطاف کے نثار
ہو آبر دو و چند جو صدقے ہوں لاکھ بار
تو آفتاب فیض ہے اے نور کردگار
قربان یا حسینؑ ترے حسن پاک کے 
پر تو سے مہر کر دیا ذرے کو خاک کے
۷۹
ہمراہ لے کے حُر کو چلے سیّداُمم
عباسؑ باوفا نے کیا سایہ علم
تھا مے تھے حُر کے ہاتھ کو اکبرؑ زہے کرم
قدسی درود پڑھ کے یہ کہتے تھے دم بہ دم
دیکھو رسولؐ حق کے نواسے کی شان کو
لاتا ہے کس خوشی سے سخی میہماں کو
۸۰
داخل ہوا جو لشکرِ دیں میں وہ باوفا
لپٹے گلے سے حُر کے جوانانِ مہ لقا
تھا ہر زباں پہ نعره تحسین و مرحبا
غل تھا خو شا نصیب زہے طالعِ رسا
بھائی کرم سے حضرتِ شپیرؑ کہتے ہیں
بخت اس کو کہتے ہیں اسے تقدیر کہتے ہیں
۸۱
ناگاہ تیر چلنے لگے اس سپاہ سے 
دشتِ نبر دہل گیا زہرؑا کی آہ سے
مانگی رضائے حرب رفیقوں نے شاہ سے
کی حُر نے عرض قبلہ عالم پناہ سے
مولا ابھی کسی کو نہ اذن وغا ملے 
پہلےنئے غلام کو رن کی رضا ملے
۸۲
شہ نے کہا کہ واہ یہ جلدی یہ شوق جنگ
تیرا فراق شیشۂ دل کے لیے ہے سنگ
چلنے دے تیر کیوں متغیر ہے تیرا رنگ
جانے میں عجلت اس قدر آنے میں وہ درنگ
دشوار ہے یہ زخم سے بر چھی کی نوک کے 
جانا یہاں سے سہل نہیں ہم کو روک کے
۸۳
جی بھر کے تجھ کو دیکھ تو لیں اے وفاشعار
دنیا میں زندگی کا بھلا کیا ہے اعتبار
آنے میں تیرا شوق تھا اے میرے دوستدار 
اب یاں سے جانے دینے میں ہے ہم کو اختیار
پہلے کا ذکر اب نہیں وہ بات اور تھی
یہ صحبت اور ہے وہ ملاقات اور تھی
۸۴
ہنس ہنس کے آپ نے جو کیے حُر سے یہ کلام
پھر جھک گیا قدم پہ وہ جرار نیک نام 
کی عرض جانے دیجئے مجھے سوئے فوج شام
آقا اسی میں اب ہے سر افراز کی غلام
دل کو یہ آرزو ہے کہ زخموں سے چور ہوں
عزت ہو گر ہر اول فوج حضور ہوں
۸۵
حوریں بہشت سے مجھے دیتی ہیں یہ صدا 
اے میہماں حسینؑ کے جنت میں جلد آ
دنیا میں غیر رنج و مصیبت ہے اور کیا
دیکھ آن کر یہ باغ یہ انہار یہ فضا
پانی یہاں کاپی کے وہ لذت اٹھائے گا
دُنیا کی نعمتوں کا مزا ........... اٹھائے گا
۸۶
دعوت کریں گے آج تری شیر کردگار 
جلد آ محمدؐ عربی کو ہے انتظار
حاضر ہیں خوان نعمتِ فردوس بے شمار
آراستہ ہے قصر تر اوے وفا شعار
ہم ہیں نثار کو طبق زر لئے ہوئے
زہرؑا کھڑی ہیں ساغرِ کو ثر لیے ہوئے
۸۷
فرمایا شاہ نے یہی مرضی ہے گو تو خیر
ہے تلخ زندگی کا مزا دوست کے بغیر
خالق تجھے نصیب کرے اُس چین کی سیر 
بھائی حسینؑ تجھ کو سمجھتا نہیں ہے غیر
تیری مفارقت میں نہایت ملال ہے
اللہ جانتا ہے جو کچھ دل کا حال ہے
۸۸
اس خانداں کے فیض سے واقف میں خاص و عام 
اور ہم نہ دے سکے تجھے پانی کا ایک جام
بچّے تمام رات تڑپتے ہیں بے طعام 
اب تجھ سے کیا کہوں علیؑ اصغر ہے تشنہ کام
طوفاں میں ہے جہاز جنابِِ امیر کا
ہے دودھ کنٹھ بیٹھ گیا ہے صغیر کا
۸۹
میں کیا کہوں جو کچھ ہے سکینؐہ کو اضطراب
معصوم بھوک پیاس کو روکیں کہاں یہ تاب
ننھی زباں دکھا کے جو کہتے ہیں آب آب
ہوتا ہے سوزِ غم سے کلیجہ مرا کباب
مضطر ہوں گرچہ سن کے یہ سب شورشین کو
یہ سب سے شاق ہے تری فرقت حسین کو
۹۰
یہ کہہ کے لپٹے حُر سے شرِ آسماں وقار
رونے پرشہ کے روتے تھے سارے رفیق ویار
مہماں کے غم میں قاسمؑ و اکبرؑ تھے ا شک بار
بیتاب تھے حبیب علمدار بے قرار
باہر جو غل تھا رخصت مہمان شاہ کا
سیدانیوں میں شور تھا فریا دو آہ کا
۹۱
لپٹے ہوئے غلام سے چلّا تے تھے یہ شاہ
مار ا حسینؑ کو تری فرقت نے آہ آہ
اے بے کسوں کے دوست غریبوں کے خیرخواہ
فرزند فاطمہؐ کو نہ بھولے گی تیری چاہ
مہماں ہوا حسینؑ کا اس رنج و یاس میں
فاقہ کشوں کا ساتھ دیا بھوک پیاس میں
۹۲
ناگاه نکلی خیمہ سے قضّہ یہ اضطراب
چادر قدم تک اور رُخِ پاک پر نقاب 
کی عرض یا امام دو عالم فلک جناب
کہتی ہے مہماں کو دُعا بنت بو تراب
اُن کا یہی ہے کام جو خوش اعتقاد ہیں
زہراؑ کی بہویں بیٹیاں سب اُس سے شاد ہیں
۹۳
فرمایا ہے کہ اے مرے بھائی کے خیر خواہ 
چڑھ آئی ہے حسینؐ پہ کیوں شام کی سپاہ
ہے کیا ارادۂ پسر سعد رو سیاه 
اللہ جانتا ہے کہ سیّد ہے بے گناہ
بستی محمد عربی کی اُجڑ نہ جائے
پردیس میں حسینؑ سے زینتؐ بچھڑ نہ جائے
۹۴
حُرنے سنے یہ حضرتِ قصّہ کے جب کلام
ڈیوڑھی کی سمت جھک کے ادب سے کیا سلام
کی عرض اے کنیز بتولِ فلک مقام
پھر جا کے اس گروہ کو سمجھائے گا غلام
ہے یہ دعا کہ صلح سپاہِ عدد کرے
آلِ نبیؐ سے مجھ کو خدا سر خرد کرے
۹۵
یہ عرض کر کے شیرے کھینچا فرس کا تنگ
چڑہتے ہی مثل برق لگا کوند نے سرنگ
چہرہ ہوا وفورِ شجاعت سے لالہ رنگ
سینے میں الفتِ شہِ دیں دل میں شوق جنگ
پر تو جو پڑ گیا تھا امام غیور کا
جلوہ تھا روئے پاک پہ ایماں کے نور کا
۹۶
کیا خوش نما تھے دوش پہ شملے کے دو سرے
دیکھے جو حر کو حور تو گرد آن کے پھرے
چتون وہ قہر کی تھی کہ لاکھوں میں گر گھرِے
دیکھے جد ہر یہ غیظ سے بجلی اُدھر گرے
جاتا ہے یوں جہاد کو اہل نفاق سے 
بلبل چمن میں جاتی ہے جس اشتیاق سے
۹۷
رہوار کی وہ شان سواری کا وہ سماں
سرپر تو خود بر میں زرہ دوش پر کماں
وہ تیغ تیز دست جری میں کہ الاماں
بدلے سپر کے ساتھ دعائے شہ زماں
ہم پنجہ کون ہو کہ یداللہ ساتھ ہیں
دستانوں سے عیاں تھا کہ لوہے کے ہاتھ ہیں
۹۸
یوں ہاتھ میں تھا نیزه حطّی به کّروفر
اللہ کے ہو لفظ پہ جوں خنجری زہر
سینه کشادہ اور رگِ گل سی وہ کمر
رشکِ غزال چشم مگر شیر کی نظر
رخسار تھے کہ پھول ہوں جیسے کھیلے ہوئے
پلکوں کی صف کھلی ہوئی ابر د ملے ہوئے
۹۹
پلکوں کے بال تیز و سیاه و کج و در از
ابرومیں سب کمان کا چم خم پہ راست باز
چہرہ پہ رعب دین کی دولت سے سرفراز 
بگڑے کو یوں بنائے زہے شان کارساز
سینے میں زنگِ کفر جو تھا دُور ہو گیا
نور خدا سے آ کے ملا نور ہو گیا
۱۰۰
پہونچا جو ہیں اڑا کے نگا ور کو دہ دلیر
نیزہ زمیں میں گاڑا کے گونجا مثال شیر
زور آوران فوج ہوئے اسکے ڈر سے زیر 
نعرہ یہ تھا کہ جنگ میں اب کس لئے ہے دیر
بجلی گرے گی فوج پہ میری حسام سے 
بڑھ کر لڑو امام اُمم کے غلام سے
۱۰۱
آقا مرا حسینؑ ہے کونین کا امیر
میں ابن فاطمؑہ کا ہوں اک بندہ حقیر
یہ سن کے جوڑے تیرہ دلوں نے کماں میں تیر 
کھینچی جری نے میان سے شمشیر بے نظیر
اک صاعقہ گرا کہ ضیا تا فلک گئی 
ابر سپاہ شام میں بجلی چمک گئی
۱۰۲
غازی ا د هر بڑ ها که اُدھر طاقتیں گھٹیں
مسطرِ غلط کی طرح صفیں کی صفیں کٹیں
تلواریں منھ چھپانے لگیں برچھیاں ہٹیں
شاخیں نہال کفر کی سب یک قلم چھٹیں
روپوش مردمان جہاں دیدہ ہو گئے 
ڈھالوں کے پھول برگ خزاں دیدہ ہو گئے
۱۰۳
غصّےمیں جس کو شیر نے ڈانشادہ مرگیا
زوروں پر جو چڑھا تھا سر اس کا اُتر گیا
آیا کبھی ادھر کبھی لڑتا اُدھر گیا 
خالی ہوئی یہ صف وہ پراخوں میں بھر گیا
سارے علم زمیں پہ گرے کانپ کانپ کے
تیغیں چھپیں تھیں ڈھالوں میں منھ ڈھانپ ڈھانپ کے
۱۰۴
سوسوکے سر اڑا دیے ایک ایک وار میں
مارا سے جری جسے پا یا مزار میں
پیدل میں تھی نہ جان نہ دم تھا سوار میں
ٹوٹی ہوئی صفیں تھیں بھلا کس قطار میں
سرکش سے چھین لے جونشاں اس میں نام ہے 
مُردوں کا مارنا نہیں مردوں کا کام ہے
۱۰۵
لڑتا ہے وہ جو خاص غلام امام ہے
گرتی ہے برق شعلہ فشاں قتل عام ہے
بھاگیں کہاں سوا رره تن پر دام ہے
تازی بھی زخمی ہو گئے ترکی نام ہے
شعلے اُٹھے ہیں آتش شمشیر تیز کے
دوزخ کُھلا ہے بند ہیں کو چے گریز کے
۱۰۶
گرتی تھی تیغ حرجدی  جب مثال برق
پہونچوں سے ہاتھ اُڑتے تھے اور گردنوں سے فرق
کوئی تڑپ رہا تھا کوئی تھا لہو میں غرق
کچھ اس میں اور برق میں تھا مطلقاً نہ فرق
ہردم نئی تھی چال جدال و قتال میں 
مشرق میں مغربی تھے جنوبی شمال میں
۱۰۷
پلٹی ادھر جگہ سے تو سن سے اُدھر چلی 
عقدہ کو سر کے کھول کے سوئے کمر چلی
وہ دو ہوا یہ اور طرف خون میں تر چلی
غوطہ لگا کے ماہی بجر ظفر چلی
کوندی جوشل برق شرر بار ہاتھ میں 
دریا لہو کا پیر گئی چار ہاتھ میں
۱۰۸
جس دل تیغ حر دم جنگ و جدل گری
اس غول میں یہ غل ہوا برقِ اجل گری
جس صف پہ جس پرے پہ گری بر محل گرمی
اک آن میں زمیں پہ وہ صف منھ کے بھل گری
تھا قہر حق کا طور جری کی جدال میں 
کشتوں کے پشتے ہو مجھے دشت قتال میں
۱۰۹
خاروں سے کر بلا کا چمن صاف کر دیا
جس سے خلش تھی دل کو وہ بن صاف کر دیا
جاروب بن کے تیغ نے دن بیان کر دیا 
آئینه زمین و ز من صاف کر دیا
کس صف میں کس پرے میں حُر با وفا نہ تھا 
کوسوں زمیں پہ فوج ستم کا پتا نہ تھا
۱۱۰
مانند ابر جس طرف آئی بر س گئی
ناگن کی طرح جس پر گری اُس کو اُس گئی
بجلی سی دم میں راس و چپ و پیش و پس گئی
راکب کے سر پر آئی تو زیر فرس گئی
الجھی نہ چوٹیوں میں نہ پا گھر نہ زین میں 
وہ خاک پر گرا یہ در آئی زمین میں
۱۱۱
قربان تیغ حُرکی تراش و خراش کے 
چھوڑا نہ سر بدن پر کسی بدمعاش کے
پھینکے زمیں پہ سیکڑوں نیزے تراش کے
ثابت نہ عضو تھے کسی ظالم کی لاش کے
دستانوں کو اڑا گئی ڈھالوں کی اوٹ میں
چار آئینہ کو چار کیا ایک چوٹ میں
۱۱۲
نعرہ تھا ہاں نکل کے کوئی نوجواں لڑے 
منظور جس کو ہو ئے مرا امتحان لڑے
پس پانہوں میں آ کے جو شیر ژیاں لڑے
بھالے کے نکلیں ہاتھ سناں سے سناں لڑے
غیرت ہو جو کسی کو تو پھر کیا ور نگ ہے
ہاں گویہی ہے اور یہی میدان جنگ ہے
۱۱۳
سرکش بہت ہے شیث خطا پیشه و شریر
یہ بے رخی زہے قدر انداز بے نظیر
سہما ہوا کدھر سے جوانوں سے گوشہ گیر
دو ٹانک کی کمان میں جوڑے تو کوئی تیر
دیکھیں تو کس نے فوج کے سرکش بھگا دیے     
کتنے خدنگ کاٹ کے تودے لگا دیے
۱۱۴
بھانا چلا کے فوج سے ایک پہلواں بڑھا 
مار سیاہ تھا کہ نکا لے زباں بڑھا
بھالا بڑھا نہ تھا کہ حُر نوجواں بڑھا
نعرہ کیا کہ اوستم آرا کہاں بڑھا
غازی نے طور جنگ کا اس کو دکھا دیا
مانند کلک نینه ۂ  خطّی اُڑا دیا
۱۱۵
تیر و کماں کو لے کے بڑھا پھر وہ تیز دست
آواز دی اجل نے کہ ہاں دے اسے شکست
اللہ رے جری کی لڑائی کا بندو بست 
بس ایک ہاتھ میں نہ انگوٹھا رہا نہ شست
آئی گئی وہ تیغ عجب رنگ ڈھنگ سے 
چلّہ کہاں سے اُڑ گیا اور پر خدنگ ہے
۱۱۶
پائی شکست فاش تو خفت کو ٹال کے
جھپٹا غضب سے تیغ و سپر کو سنبھال کے
دوتین ہاتھ سیف کے حُرنے نکال کے 
پھل تیغ کا اُڑا دیا اور پھول ڈھال کے
دشمن یہ گر کے رکتی ہے تیغ اجل کہیں
قبضہ کہیں تھا تیغ ستمگر کا پھل کہیں
۱۱۷
گرزِ گراں اُٹھا کے پکار ا وہ نا بکار
اس ضرب کو تو روک تو اسے مرد نامدار
آیا تھا گرز متّصل سر کہ ایک بار 
روکر کے اس کا وار کیا حُرنے اپنا وار
بیٹھی جو ضرب تبغ دلاور عمود پر 
مثل خیار کاٹ کے صاف آئی خود پر
۱۱۸
دو کر کے خود کا سۂ سر یک اُتر گئی
سر سے گلے کو کاٹ کے بر تک اتر گئی
تڑپی مشالِ برق جگر تک اتر گئی 
لے کہ جگر کو صاحب کمر تک اُتر گئی
زین سے رُکی نہ تنگ سے نے ........... سے 
بوسہ دیا زمیں پہ اُتر کر سمند سے
۱۱۹
بڑھ کر پکارے حضرت عباسؑ با وفا
اے مرحبا حسینؑ کے غم خوار مرحبا
معنی یہ جنگ کے ہیں اسے کہتے ہیں وغا
کرتے ہیں آپ قبلۂ عالم تری ثنا
لاکھوں کو دے شکست کسی کا جگر یہ ہے
وللہ فاطمہؐ کی دُعا کا اثر یہ ہے
۱۲۰
بولا یہ ہاتھ جوڑ کے وہ صفدر جری
کیوں کر نہ آفتاب کرے ذرہ پر دری
سردار چاہتے ہیں غلاموں کی برتری 
صدقہ حسینؑ کا ہے یہ حرارت یہ صفدری
مختارکا ئنات ہو عالم پناہ ہو 
نعلین جس کے سر پہ رکھو بادشاہ ہو
۱۲۱
بس اتنی دیر تھم گئی جو تیغ بر قدم
مارا کسی نے سینے پہ اک نیزۂ ستم
نیزہ تو اس جری نے کیا تیغ سے قلم
لیکن جگر کے درد نے لینے دیا نہ دم
صدمے سے دم اکھڑ کے جو سینے میں رک گیا
بس یا حسینؑ کہہ کے وہ ہر نے ہم جھک گیا
۱۲۲
جھکنا تھا بس کہ چلنے لئے برچھیوں کے دار
سر پر تبرکمر پر لگی تیغ آب دار
تیزوں کے ساتھ تیر ہوئے پہلوؤں کے پار
گھوڑے سے گھر کے شہ کو پکارا وہ جاں نثار
خنجر کھینچے ہوئے ہیں اجل سر پہ آئی ہے
اے دلبر علیؑ دمِ مشکل کشائی ہے
۱۲۳
خادم جہاں سے جاتا ہے شاہا اب آئیے
وقتِ اخیر ہے شہِ والا اب آئیے
دشمن ہیں سب غلام ہے تنہا اب آئیے
مولا اب آئیے مرے مولا اب آئے
زخمی رگیں جو کھنچتی ہیں صدمہ ہے جان پر
سختی اجل کی سہل کر د مہمان پر
۱۲۴
دوڑے یہ سن کے رن کی طرف شاہ مشرقین
بھائی نہ مضطرب ہو کہ حاضر ہوا حسینؑ
تیرا یہ حال ہو تو کہاں میرے دل کو چین 
آئی صدا علیؑ کی کہ اے میرے نور عین
آتے ہیں آج حر کی ملک پیشوائی کو 
کہہ دو کہ ہم بھی آتے ہیں مشکل کشائی کو
۱۲۵
آئی صدائے فاطمؑہ اے میرے نو نہال
ماتم میں حُر کے میں نے بھی کھولے ہیں سر کے بال
چلائی در سے خیمے کے زینبؐ به صد ملال
ڈیوڑھی پہ لاؤ لاشۂ حُراے علیؑ کے لال
زہرؑا کی بیٹیاں حُرذی شاں کو روئینگی
سیدانیاں حضور کے مہماں کو روئیں گی
۱۲۶
پہونچے جو مہماں کے سرہانے امام پاک
اک آہ کر کے گر پڑے حضرت بروئے خاک
حُرنے سنی جو شاہ کی آواز دردناک 
قدموں پہ آنکھیں مل کے کہا روحنا فداک
دیکھا جو وہ اٹا ہوا چہرہ غبار سے
زانو پہ سر کو رکھ لیا حضرت نے پیار سے
۱۲۷
پیوست تھا جو حلق میں ایک تیر ہے ستم
زخمی گلے سے خون آبلتا تھا دم بہ دم
رومال فاطمؑہ کا لئے تھے شہِ اُمم 
مہماں کے حلق پر اُسے باندھا زہے کرم
ایسا کسی شہید کو رتبہ نہیں ملا 
مرنے سے پہلے حلّۂ خلدِ بریں ملا
۱۲۸
خوں بند ہو گیا تو یہ بولا وہ نامدار
اے نور چشم فاطمہؐ زہرا ترے نثار
رو کر کہا حبیب نے اے حرباو قار
دیکھا جناب قبلہ و کعبہ کا تو نے پیار
پہونچا د باغ عرش پہ اک مشت خاک کا
رومال ہے یہ فاطمؐہ کے دست پاک کا
۱۲۹
حُر نے کہا جیب سے رو رو کے زار زار
صدقے کر و غلام کو آقا په سات بار
منھ رکھ کے منھ پہ کہنے لگے شاہ نامدار 
اے ناصر نبیؐ و علیؑ میں ترے نثار
کچھ ہو سکا نہ فاطمؐہ کے نور عین سے 
بھائی تری وفا کوئی پوچھے حسین سے
۱۳۰
ہچکی یہ کیسی آئی ہے اب کیا ہے دل کا حال 
گر نے کہا قریب ہے دنیا سے انتقال
محبوبِ حق ادھر ہیں اُدھر شیر ذو الجلال
اک بی بی پائنیتی ہے کھری کھولے سر کے بال
یوں رور ہی ہے میرے تنِ پاش پاش پر
ماں جس طرح بلکتی ہے بیٹے کی لاش پر
۱۳۱
شہ نے کہاوہ بنتِ پیمبرؐ ہیں نو جہ گر 
جعفر ہیں بے قرار تو شپر ہیں نوحہ گر
اے حُر ترے لئے مری مادر ہیں نوحہ گر 
خیمے میں اہل بیت کھلے سر ہیں نوحہ گر
الفت ہے جن کو مجھ سے وہ آنسو بہاتے ہیں
بچے بھی نام لے کے ترا بلبلاتے ہیں
۱۳۲
مژدہ یہ سن کے چوم لیے شاہ کے قدم 
ہچکی جو آئی پھر تو یہ بولا به در دو غم
مولا دعا پڑھو کہ نکلتا ہے تن سے دم 
رخصت ہے یا حسینؑ چلے اب جہاں سے ہم
یہ کہہ کے آنکھیں پھیر دیں منکا بھی ڈھل گیا
دیکھا رُخِ حسیؑن کو اور دم نکل گیا 
۱۳۳
زہرا پکاریں مرگیا ہے ہے حُر جواں
سر اپنا پیٹ پیٹ کے روئے شۂ زماں
عباسؑ نامدار سے پھر یہ کیا بیاں 
مہماں کی لاش لے چلو ڈیوڑھی پہ بھائی جاں
ماتم کی صف بچھے گی بہادر کے واسطے
پیٹیں گے اہل بیت نبیؐ حُر کے واسطے
۱۳۴
لاشہ اُٹھا کے لے چلے عباس نام ور
تھے ساتھ ساتھ سبط پیمبر برہنہ سر
میت لٹا کے خیمے کے در پر بہ چشم تر
آواز دی کہ اے حرم سید البشر
یا روبس اب ملے گا نہ حُر سا حسین کو
دو آ کے مہمان کا پُرسا حسین کو
۱۳۵
بے کس ہے یہ بہت کہ ہے بے کس کا مہماں
اہل وعیال ہیں نہ بہن اس کی ہے نہ ماں
روئے گا اس کے غم میں جو ہا نالۂ و فغاں 
دے گا جزائے خیر اسے رب دو جہاں
سردے کے عزتیں مرے مہماں نے پائی ہیں
جنت سے فاطمہ اسےر ونے کو آئی ہیں
۱۳۶
زاری یہ سن کے نسبطِ رسوؐل انام کی
صف بچھی ماتم حُر عالی مقام کی
سر اپنا پیٹنے لگیں بہتیں امام کی 
اور بیٹیاں بھی رو ئیں شہ تشنہ کام کی
بر پا تھا حشر حُر کے تنِ چاک چاک پر
بچّے ذرا ذرا سے تڑپتے تھے خاک پر
۱۳۷
چلائی تھی یہ بانو ئے مغموم  ودل فگار
اے شہ کے میہماں میں تری لاش کے نثار
یہ نوحہ گر تھی زینب غمگین د سوگوار 
ماں رو ئے جیسے بیلے کے ماتم میں زار زار
بس اے انیس شاہ کا شیدا گذر گیا
شپیر کہتے تھے کہ مرا بھائی مر گیا


سلام
ذکر خوش قامتی شاہ جو چل جائے ابھی
مجرئی رنگ قیامت کا بدل جائے ابھی
اے سخن نور کا سانچہ ہے طبیعت میری 
کوئی کا واک جو مضموں ہو تو ڈھل جائے ابھی
خانہ چشم سے مردم نہ نکلنے دیں اگر
طفلِ اشک غمِ شپیر مچل جائے ابھی
مومنو مرثیہ شاہ نے نخل ماتم
آنسوؤں سے اسے دو آب تو پھل جائے ابھی
اشہب شہ کا اشارہ تھا طرارہ جو بھروں
شیر گردوں مری ٹاپوں سے کچل جائے ابھی
عصر کے وقت کے مشتاق تھے ایسے شپیؑر
صبح سے تھی یہ دعا دن کہیں ڈھل جائے ابھی
حکت شیر خدا راہ کہیں تبلا دے 
آسماں چشمه سوزن سے نکل جائے ابھی
روضه شاه پر اس جسم سے دم نکلے گا
نہیں مرنے کے سرہانے سے اجبل جائے ابھی


قطعہ
شب کو حضرت نے کہا ہوئیں گی کل راہیں بند 
جس کو جاتا ہے وہ لشکر سے نکل جائے ابھی
مرنے والوں نے یہ کی عرض کہ پر وا کیا ہے
تیغ کل چلتی ہے گردن پہ تو چل جائے ابھی


قطعہ
غش سکینہ کو جو آتا تھا تو ماں کہتی تھی
سینۂ شہ کی ملے بو تو سنبھل جائے ابھی
بیبیاں کہتی تھیں صبر آئے گا رفتہ رفتہ
باپ سے بچھڑی ہے کس طرح بہل جائے ابھی
دل کو مجروح کیا جان کے کھنکے نے انیس
پھول ہو جائیں یہ کانٹا جو نکل جائے ابھی


رباعی
اسے خالق ذوا لجل و کرم رحمت کر
اے دافع ہر رنج والم رحمت کر
سبقت ہے سدا غضب ہے رحمت کو تری 
اپنی تجھے رحمت کی قسم رحمت کر

MarsiyaeMarsiya
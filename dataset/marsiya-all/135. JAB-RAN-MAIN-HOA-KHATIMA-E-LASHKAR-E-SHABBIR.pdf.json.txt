جلد ششم
مرثیہ میر انیس

1
جب رن مین ہوا خاتمۂ لشکر شبیر
اور شمر نے خنجر سے اوتارا سر شبیر
افتادہ رہا خاک پہ وان پیکر شبیر
یان خیمہ جلا قید ہوئی خواہر شبیر
بیدینون نے لوٹا حرم شیر خدا کو
سیدانیان محتاج ہوئین ایک ردا کو

2
جب خیمۂ فرزند پیمبر ہوا تا راج
اک شور اوٹھا خانۂ حیدر ہوا تا راج
ناموس نبی کا زرو زیور ہوا تا راج
جو رونق دنیا تھا وہی گھر ہوا تا راج
بیدینون نے لوٹا حرم شیر خدا کو
سیدانیان محتاج ہوئین ایک ردا کو

3
وہ پردگیان حرم عزت و توقیر
نازل ہوا تھا جنکھ لئے آیا تطہیر
میدان مین وہ سر ننگے تھین اور گرد تھی بے پیر
تھا چار طرف شور کہ مارے گئے شبیؑر
تاکید تھی ہر دم عمر سعد شقی کی
ہان باندھ لو رسی سے نواسی کو نبی کی

4
خالق نے ظفر یاب کیا شیرون پہ ہمکو
گھیرے رہو حلقے مین غزالان حرم کو
تھا عشق بہت دختر سلطان عجم کو
دکھلا دو سر نیزہ شر شاہ امم کو
کین لونڈیان آزاد بہت راہ خدا مین
اب خود کوئی دن رنج سہین قید بلا مین

5
ان قیدیون مین بیٹیان زہرا کی کہان ہین
بے پردہ ہین اسوقت کہ پردے مین نہان ہین
دیکھین تو وہ سر کٹ کے یہ بالا سے سنان ہین
کس کس کے یہ تن ہین جو سر خاک طپان ہین
تلوار پکڑ کر علی اکبر نہین آتے
اب بہر مدد سبط پیمبر نہین آتے

6
کیا ہو گیا وہ خیمۂ زنگاری سرور
کیا ہوگیا وہ شاہ کدھر کو گیا لشکر
مسند ہے کہان بیٹھتے تھے جسپہ پیمبر
دربان تھے ملک جسکے کہان آج ہے وہ گھر
وہ تیغ وہ گھوڑا علی اکبر کا کہان ہے
وہ ننھا سا جھولا علی اصغر کا کہان ہے

7
کہتا تھا کوئی دشمن دین بیڑیان لاؤ
زنجیر یداللہ کے پوتے کو پنھاؤ
سجاد کے پہلو سے سکینہ کو ہٹاؤ
لپٹا ہوا ہے باپ سے باقر کو چھڑاؤ
سر کاٹ لو فرزند حسین ابن علی کا
نا فاتحہ خوان بھی نہ رہے سبط نبی کا

8
اونٹ آئین وہ جنپر نہو ہودج نہ عماری
کوفے کی طرف جائیگی رانڈون کی سواری
ہے روز خوشی کا کہ ہوئی فتح ہماری
کہدو کوئی قیدی نہ کرے گریہ و زاری
ہر گز نہ رہائی کسی تدبیر ملیگی
بچہ بھی جو روئیگا تو تعذیر ملیگی

9
بانو پہ تقید کرو اکبر کو نہ روئے
چھاتی بھی جو بھر آئے تو اصغر کو نہ روئے
اک شب کی دلہن قاسم بے پر کو نہ روئے
زینب سے یہ کہہ دو کہ برادر کو نہ روئے
اب لاش پہ بھی سبط رسول مدنی کی
ہووینگے قلم ہاتھ اگر سینہ زنی کی

10
حیدر کو پکارے نہ کوئی غم کی ستائی
دیوے نہ کوئی رانڈ محمدؐ کی دہائی
یہ غل نہ کرین لٹ گئی زہرا کی کمائی
رو کر نہ کہے کوئی کہ ہے ہے مرا بھائی
نعرون سے ہلا دین نہ بزرگون کی لحد کو
سب مر گئے اب کوئی نہ آویگا مدد کو

11
لیویگی سکینہؑ جو کبھی نام علمدار
نو سرخ طمانچون سے کرینگے گل رخسار
ہے ہے مرے بابا جو پکارے گی وہ ہر بار
کس دیویگا رسی سے گلا شمر ستمگار
بھولے سے اگر اونٹ یہ فریاد کریگے
دیوینگے وہ ایذا کہ بہت یاد کریگی

12
ایذا کی یہ تاکید تھی رانڈون کا یہ تھا حال
سر پیٹتی تھین چہرون پہ بکھراے ہوئے بال
چلاتی تھی بانو مرا لوٹا گیا اقبال
مین رانڈ ہوئی قتل ہوا فاطمہ کا لال
کیونکر نہ دہائی دون رسول دوسرا کی
سر ننگے ہین بلوے مین بہو شیر خدا کی

13
چلاتی تھی مقتل کی طرف زینبؑ مضطر
یا سبط نبی لوٹی گئی آپ کی خواہر
بازو مرے رسی سے بندھے چھین گئی چادر
بلوے مین ستمگارون کے بھینا ہے کھلے سر
فریاد ہے منھ اشکون سے دھونا نہین ملتا
تم قتل ہوے اور مجھے رونا نہین ملتا

14
کبرا کو یہ تقدیر نے ہین ظلم دکھائے
خون روتی ہے منھ دست خیالی سے چھپائے
نزدیک ہے مظلوم سکینہ کو غش آئے
زخمی ہوے ہین کان طمانچے بھی ہین کھائے
لب خشک ہین تھراتی ہے کانون پہ دھرے ہاتھ
اور کہنیوں تک چھوٹے سے ہین خون مین بھرے ہاتھ

15
ایک ایک کوسر کٹنے کا تھا وارثون کے درد
صدمے سے گرفتاری کے تھے چاند سے منھ زرد
سینون مین جو دل چلتے تھے بھرتے تھے دم سرد
تھراتے تھے شعلے کی طرح سے تن پُر گرد
نکلے تھے جو چلتے ہوے خیمے کے تلے سے
لپٹے ہوے اطفال تھے رانڈون کے گلے سے 
16
حلقے مین جفا کارون کے تھے عابدؑ بیمار
شدت سے تپ غم کی غش آجاتا تھا ہر بار
حداد یہ کہتا تھا کہ اسے شمر ستمگار
پہناؤن کسے بیڑیان اورطوق گرانبار
گردن یہ نہین طوق گلو گیر کے قابل
یہ پاؤن نہین حلقۂ زنجیر کے قابل

17
طوق اوسکو نبھاتے ہین جو ہوتا ہے توانا
دشوار ہے بیمار کو گردن کا اوٹھانا
ان کانپتے پاؤن مین نہ زنجیر پنھانا
ورنہ ابھی ہو جائیگا دم تن سے روانا
نہ پاؤن ہین اس بوجھ کے لائق نہ گلا ہے
اس ضعف مین اسکے لئے زنجیر بلا ہے

18
خدا دے یون کہنے لگا قاتل شبیر
تکرار نکر جلد پنھا طوق گلوگیر
یہ شیر ہین بگڑین تو نہ بن آئیگی تقدیر
گردن مین رس چاہئے اور پاؤن مین زنجیر
بیماری مین سالم ہین ضعیفی مین قوی ہین
غیظ انکا غضب ہے کہ یہ اولاد علی ہین

19
لازم ہے کہ اسطرح انہین کیجئے گرفتار
نہ پاؤن بڑھین اور نہ کھنچے ہاتھ سے تلوار
پہونچے یہ کسے جائین کہ ہون انگلیان بیکار
بیڑی ہو یہ بھاری کہ چلے زور نہ زنہار
فریاد کو بھی ہاتھ یہ مضطر نہ اوٹھائے
طوق ایسا گران ہو کہ کبھی سر نہ اوٹھائے

20
عابد نے کہا گو ہین گرفتار مصیبت
بھر جائے زمین خون سے جو دکھلائین شجاعت
ان کانپتے ہاتھون مین بھی ہے زور امامت
کیا جانئے کیا ہے جو دکھاتے نہین طاقت
نہ ضعف کا باعث نہ نقاہت کا سبب ہے
واللہ فقط بخشش امت کا سبب ہے

21
برہم ہون تو عالم کی بنا ہوا بھی نابود
اعجاز ہو موسیٰ کا عصا مین مرے موجود
گلزار ہو سایہ سے مریی آتش نمرود
آہن کو ابھی موم کرون صورت داؤ 
ہے زور مرے قبضہ مین حیدر کے برابر
دو انگلیان ہین تیغ دو پیکر کے برابر

22
بابا کو جو روؤن تو اوٹھے نوح کا طوفان
عیسیٰ کی طرح مردۂ صد سالہ کو دون جان
ہے زیرنگین خاتم انگشت سلیمان
جنات و ملائک ہین مرے تابع فرمان
پر طوق پنھا دو کہ جھکائے ہوے سر ہون
مین سید مظلوم کا مظلوم پسر ہون

23
دادا کے مرے زور سے ماہر ہے خدائی
کی بت شکنی کفر کی بنیاد مٹائی
ہاتھ انکے رہی خبر و خندق کی لڑائی
اوس زور پہ پھر رسی سے گردن بھی بند جائی
ہے فخر کی جاگر مری گردن مین رسن ہو
پوتے مین بھی لازم ہے کہ دادا کا چلن ہو

24
کیا صبر تھا کیا شکر تھا کیا جرأت حیدرؑ
اک روز وہ تھا فتح کیا قلعۂ خیبر
اک روز یہ مظلوم ہوے بعد پیمبر
کچھ بولے نہ جب دادی کے پہلو پہ گرا در
دی آگ لگا گھر کو بھی اوس خستہ جگر کے
مجپر بھی وہی ظلم ہوے بعد پدر کے

25
آگے مرے زیور مری مادر کا اوتارا
زینبؑ کی ردا چھن گئی گھر لٹ گیا سارا
بیجرم طمانچہ مری ہمشیر کو مارا
یہ سب کیا امت کے لئے مین نے گوارا
خوش ہو کے اسیری کے بھی دکھ درد سہین گے
ہم وہ ہین کہ ہر رنج مین صابر ہی رہین گے

26
تم سب نے تو دیکھی مرے بابا کی شجاعت
مارے گئے کی حاکم قاسق کی نہ بیعت
قربان مین اس فہم کے اللہ ری ہمت
رکھ لی پسر فاطمہ نے دین کی عزت
خنجر تو نہین حلق سے جو خون بہے گا
کیا طوق کی ایذا بھی نہ بیمار سہے گا

27
مین اذن وغا گر شہ مظلوم سے پاتا
اس چھاتی پہ اکبر کیطرح برچھیان کھاتا
ششماہا میرا بھائی تو جان اپنی گنواتا
ایسا نو نہ تھا مین کہ گلا بھی نہ کٹات
وہ صاحب قسمت ہوے داخل شہد ا مین
ہم قید کے قابل تھے پھنسے رنج و بلا مین

28
یہ سنکے لعین طوق کا حلقہ لئے آیا
کس صبر سے عابد نے سر پاک چھکایا
زنجیر کو جب سامنے بیمار کے لایا
فرزند ید اللہ نے خد پاؤن بڑھایا
دم مارا نہ کچھ طوق گلو گیر پہن کر
سجدے کے لئے جھک گئے زنجیر پہن کر

29
اوٹھکر کہا سجدے سے کہ اے مالک تقدیر
یہ قید تری راہ من ہے عزت و توقیر
بندے کو حصار امن کا ہے طوق گلو گیر
اور سلسلۂ بخشش امت ہے یہ زنجیر
ہمت دے کہ ہر رنج مین خورسند رہون مین
اس قید مین بھی صبر کا پابند رہون مین

30
عادل ہے توانا ہے تو اے قادر مختار
حامی ہے غریبون کا ضعیفون کا مددگار
مولا تری طاقت سے قوی ہے یہ دل زار
یہ بار کہان اور کہان عابد بیمار
یان ایک قدم چلنے کا مقدور نہین ہین
پہنوچا دے تو منزل پہ تو کچھ دور نہین ہے

31
بابا سا شفیق اوٹھ گیا ہون بیکس و تنہا
اطفال کا ساتھ اور گرفتاری کی ایذا
موجود ہے تو سر پہ تو کچھ غم نہین اصلا
مان سے کئی حصہ تری شفقت ہے زیادا
گوبلوے عریان سر ناموس نبی ہے
ستّار ترا نام ہے دل اس سے قوی ہے

32
رو رو کے وہ بیمار یہ کرتا رہا تقریر
اونٹون پہ چڑھین بیبیان با حالت تغیر
 اسوار ہوے گھوڑون پہ سب ظالم بے پیر
سجاد پیادہ چلے پہنے ہوے زنجیر
نیزے پہ جو پرخون سر شاہ شہدا تھا
اونٹون پہ نبی زادیون مین حشر بپا تھا

33
جب طوق و سلاسل مین مسلسل ہوے عابدؑ
خم مثل ہلال شب اول ہوے عابدؑ
اس شکل سے راہی سوئے مقتل ہوئے عابدؑ
اعدا تو چڑھے گھوڑون پہ پیدل ہوئے عابدؑ
رانڈون مین تو محبوسیٔ سجاد کا غل تھا
ہر گام پہ زنجیر کی فریاد کا غل تھا

34
بیدینون مین تھی تہنیت فتح کی اک دھوم
رانڈون مین تھا شور کہ ہے ہے شہہ مظلوم
اور شرم سے نہوڑاے تھے سر عابد مغموم
بیمار کی آنکھون سے نہ کچھ ہوتا تھا معلوم
اک ہاتھ مین زنجیر بصد رنج و محن تھی
اک ہاتھ مین مان بہنون کے اونٹون کی رسن تھی

35
تلوارین لئے چار طرف ظلم کے پانی
حلقے مین دل آزارون کے وہ یوسف ثانی
غربت الم بے پدری تشنہ دہانی
وہ طوق کا لنگر وہ سلاسل کی گرانی
مڑ کر کبھی زینب کے رخ پاک کو دیکھا
بیڑی کبھی دیکھی کبھی افلاک کو دیکھا

36
لغزش مین نہ تھا ہاتھ کوئی تھامنے والا
صدمے سے گرا پڑتا تھا وہ نازون کا پالا
تھا چاند سے سینے مین ۔۔۔۔۔۔۔۔۔۔۔
زنجیر جو ہاتھون سے چھٹی طوق سنبھالا
مرقد نہ بنا باپ کا یہ فکر بڑی تھی
اک جان حزین لاکھ مصیبت مین پڑی تھی

37
نرغے مین دل آزارون کے تھا صاحب آزار
دلسوز نہ کوئی نہ کوئی مونس و غمخوار
شیشہ سے سوا ہوتا ہے نازک دل بیمار
اوسپر یہ مصیبت کا گرا کوہ گرانبار
تعویز شفا اوسکو نبھاتے تو بجا تھا
یا طوق گرانبار کے قابل وہ گلا تھا

38
دستورہے بیمار کے ہین پاؤن دبانے
یا بیڑیان بھاری اوسے لاکر ہین پنھانے
ماتم کی نیر کو ہین مریضون سے چھپاتے
یا باپ کا سر کاٹ کے اوسکو ہین دکھاتے
یہ دکھ نہ کسی صاحب آزار نے دیکھے
ہان بعد پدر عابد بیمار نے دیکھے

39
تھا صاحب اعجاز کو سب طرح کا مقدور
ہونٹون کے ہلانے مین فنا ہوتے وہ مقہور
تھی نار سے آزادیٔ امت اونہین منظور
دانستہ ہوے قید نہ بیکس تھے نہ مجبور
زنجیر سے ہر گام پہ لغزش ہوئی پا کو
چھوڑا نہ مگر سلسلۂ صبر و رضا کو

40
پھپھیان سر ناتہ نظر آتی انہین کھلے سر
ہاتھون سے چھپائے ہوے منھ روتی تھی مادر
بے پردہ تھی اک رات کی بیاہی ہوئی خواہر
چچیان تھین اس انبوہ مین بے مقبح و چادر
ناموس محمد پہ تو یہ ظلم و ستم تھا
اور سامنے سر باپ کا نیزے پہ علم تھا

41
فریاد تھی رانڈون مین کہ اے قافلہ سالار
منھ کاہے سے ڈھانپین حرم احمد مختار
کس درد سے فرماتے تھے سجاد دل افگار
صابر رہو شاکر رہو جو مرضیٔ غفار
چھنّے کارواؤن کے عبث رنج و الم ہے
کیا چادر تطہیر کا پردہ تمہین کم ہے

42
موے سر پرنور سے چہرون کو چھپا لو
شکوے کی کوئی بات زبان سے نہ نکالو
لازم ہے تمہین صبر کلیجون کو سنبھالو
غربت مین اسیری کی بھی تکلف اوٹھالو
چادر نہین سر پر تو ضرر کیا ہے تمہارا
پردہ رہے امت کا یہ پردا ہے تمہارا

43
گو آج نہین محمل و ہودج کی سوارج
کل دیگا تمہین ناقۂ تور ایزد باری
موقوف رداؤن پہ نہین شان تمہاری
تم نور خدا ہو تمہین کیا دیکھین گے ناری
عریانی سے تم لوگون کی عزت نہین جاتی
پوشش جو نہو کعبہ کی حرمت نہین جاتی

44
یہ کہتے تھے جو قتل کا میدان نظر آیا
کاٹا ہوا زہرا کا گلستان نظر آیا
دیکھا جسے وہ خاک پہ بیجان نظر آیا
سوتے ہوے شیرون کا نیستان نظر آیا
روحین تو نثار خلف شاہ نجف تھین
پیاسون کی کٹی گردنین قبلہ کیطرف تھین

45
اس شکل سے صحرا مین پڑے تھے وہ دلاور
جسطرح مرقع کہین ہو جاتا ہے ابتر
ہوتے تھے کہین خاکپہ دو بھائی برابر
دولھا کوئی پامال تھا گھوڑون سے سراسر
بندے کوئی پہنے ہوے پیارا سا پڑا تھا
ریتی پہ کوئی طفل ستارا سا پڑا تھا

46
سوتا تھا لب نہر کوئی ہاتھ کٹائے
تھا خواب اجل مین کوئی پھل برچھی کا کھائے
تھے جسم لہو مین عوض غسل نہائے
اتنا بھی نہ تھا کوئی کہ قبرین تو بنائے
دم نکلے تھے مشکل سے کہ وہ تازہ جوان تھے
بالاے زمین پاؤن رگڑنے کے نشان تھے

47
تھا بیچ مین اون لاشون کے اک لاشۂ بیسر
گردن پہ نمایان تھے کئی جا خط خنجر
تھا تیرون کی کثرت سے یہ حال تن اطہر
جسطرح عیان خار ہون ساہی کے بدن پر
بخشا تھا سر عرش نشیمن جو خدا نے
پر کھولے تھے اوس اوج سعادت پہ ہما نے

48
افراط جراحت سے سراپا تھا بدن چور
اک قبر کو محتاج تھا وہ صاحب مقدور
تھی ریگ بیابان عوض مرہم کافور
آئینۂ صد پارہ تھا وہ سینۂ پرنور
زخمون مین لہو سینے کے دنیے سے بھرا تھا
زانو تھا جہان شمر کا وان ہاتھ دھرا تھا

49
نیزون کے کہین زخم تھے پیکر پہ نمودار
نکلے کہین پیکان کہین ظاہر لب سو فار
گلدستہ تھے ہاتھ اوربدن تختۂ گلزار
کھائی تھی لڑائی مین جو تلوار پہ تلوار
یون زخم تھے اوس کشتۂ شمشیر کے تن پر
جسطرح نظر آتے ہین خط شیر کے تن پر

50
پہلو مین تھا اک طفل حسین تیر سے مارا
جسطرح سے ہو ماہ کے نزدیک ستارا
چھوٹا سا شاہ کا تھا بھرا خون مین سارا
معلوم یہ ہوتا تھا کہ ہے باپ کا پیارا
کچھ داغ جو دلپر تھے تو کچھ داغ جگر پر
اک ہاتھ تو تھا سینے پہ اک ہاتھ پسر پر
 
51
خنجر سے کٹا جبکہ گلا شا ہِ ہدا کا
اور لٹ گیا خیمہ بھی امام دوسرا کا
تھا طوق کے حلقے مین گلا زین عبا کا
کوفے کو ہوا رن سے سفر اہل جفا کا
سب ضیغم حق جنگل ویران مین پڑے تھے
بے سر شہ دین ریگ بیابان مین پڑے تھے

52
تھا لاش یہ بیکس کی عجب یاس کا عالم
کہتی تھی یہ حسرت تری غربت کے فدا ہم
رونے کو سرہانے کوئی مونس تھا نہ ہمدم
تھے ہاتھ بندھے اونکے جو تھے صاحب ماتم
تھا گرد کا دامن تن صد چاک کے اوپر
شہرگ سے ٹپکتا لہو خاک کے اوپر

53
جب فاطمہؑ کے لال کا سر کٹ گیا تن سے
اور کوچ کیا لشکر کفار نے رن سے
سجاد ہوے قید بندھے ہاتھ رسن سے
محروم رہے سبط نبی گورو کفن سے
تھا گرد کا دامن تن صد چاک کے اوپر
شہرگ سے ٹپکتا تھا لہو خاک کے اوپر

54
وہ گرمی کے ایام وہ صحراے خطرناک
پتے کا نہ سایہ تھا بجز سایۂ افلاک
اوٹھتے تھے بگولے کہین اوڑتی تھی کہین خاک
ریتی پہ پڑا تھا پسر سید لولاک
بھن جاتا تھا دانہ بھی جو گرتا تھا زمین پر
اوس دھوپ مین سایہ تھا نہ لاش شہ دین پر

55
ٹکراتے تھے جب کوہ تو اڑتے تھے شرارے
چلتے تھے درختون پہ غم و درد کے آرے
جو کھیت لہکتے تھے وہ مرجھائے تھے سارے
اور لوٹتی تھین مچھلیان دریا کے کنارے
دانے کا نہ تھا ہوش پرندون کو جہان مین
چوپائے نہ منہ ڈالتے تھے آب روان مین

56
اوس دھوپ مین سایہ جو نہ تھا لاشۂ شہ پر
مرغان ہوا چھائے تھے سب کھولے ہوئے پر
آملتا تھا گر دور سے طائر کوئی اوڑ کر
کہتا تھا کہ کیون پیٹتے ہو بازؤن سے سر
غم دیکھا ہے دنیا مین پہ یہ غم نہین دیکھا
ایسا تو سلیمان کا بھی ماتم نہین دیکھا

57
اوس سے یہ بیان کرتے تھے وہ طائر صحرا
اس سانحہ کی آہ خبر تمکو نہین کیا
بے سر ہے سر خاک محمدؐ کا نواسا
گھر لٹ گیا زہرا کا قیامت ہوئی برپا
یہ وہ ہے رسول عربی روئے تھے جسکو
روتے ہین اوسے سارے نبی روئے تھے جسکو

58
مشہور ہے یہ نقل جماعت مین ہماری
جاتی تھی کسی سمت سلیمان کی سواری
تھا جلوہ نما تخت پہ وہ عاشق باری
اور قوم نبی جان بھی ہمراہ تھی ساری
پریون کے پرے تخت کو کاندھے پہ لئے تھے
اور سر پہ طیوران ہوا ساتھ کھڑے  تھے

59
وہ تخت اوڑا جاتا تھا باصد حشم و جاہ
چلتی تھی ہوا خرم و خندان تھے ہوا خوار
اس دشت بلا مین گزر اونکا ہوا ناگاہ
سب رک گئی چلنے سے جو کچھ فوج تھے ہمراہ
طاری ہوا غم بادشہ عرش نشین پر
نزریک یہ تھا تخت گرد روے زمین پر

60
گھبرا کے سلیمان نے یہ کی حق سے مناجات
لا علم ہون مین عالم و دانا ہے تری ذات
کسطرح کا صحرا ہے یہ اے قاضی الحاجات
جی چاہتا ہے مین نہین رویا کرون دن رات
ایسی تو زمین کوئی پر آشوب نہین ہے
یارب یہ مکان کسکا ہے اور کون مکین ہے

61
آئی یہ سلیمان کو ندا غیب سے اوسدم
وہ اسم جو ہین زیب وہ عرش معظم
جن نامون سے مقبول ہوئی توبۂ آدم
ہے ایک حسین اونمین جو ہے فخر دو عالم
سب روئے ہین اس نام کو جن جن نے لیا ہے
مقتل ۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔

62
مظلوم وہ ایسا ہے کہ آدم اوسے روئے
نوحہ کیا اور نوح بصد غم اوسے روئے
جب نام سنا عیسیؑ مریم اوسے روئے
ہر وقت ملک عرش باہم اوسے روئے
بے سر جو وہ ہوگا تو فلک روئینگے اسکو
بندے مرے سب حشر تلک روئینگے اسکو

63
مشہور ہے وہ عرش معلا کا ستارا
اور خلق مین ہے بندۂ مقبول ہمارا
پیارا نہو کیونکر کہ محمد کا ہے پیارا
گھر اوسکا اسی دشت مین لٹجائیگا سارا
دو روز اوسے پیاس مین پانی نہ ملیگا
جب ذبح وہ ہو گا تو مرا عرش ہلیگا

64
جسوقت سلیمان نے سنی یہ خیر غم
تادیر کیا حضرت شپیرؑ کا ماتم
کہتے تھے حسینا تری غربت پہ فدا ہم
بے جرم و خطا ذبح کرینگے تجھے اظلم
اے احمد مرسل کے نواسے ترے صدقے
اے تین شب و روز کے پیاسے ترے صدقے

65
روئے تھے سلیمان جسے اس دشت مین آکر
اوس بیکس و بے پرکا یہ ہے لاشۂ بے سر
دامان محمدؐ مین رہا جو تن اطہر
ہے دھوپ مین کسطرح نہ سایہ کرین اوسپر
حیدر نہین زہرا و پیمبر بھی نہین ہین
بیکس ہے یہ اور ہم اسی صحرا کے مکین ہین

66
صحرا کے پرندون مین یہ تھی درد کی تقریر
جو آئے اسیرون کو لئے عابد دلگیر
بے سر نظر آیا جو اونہین لاشۂ شپیرؑ
تھرا کے گرے چھوٹ گئی ہاتھ سے زنجیر
بیمار نے نعرہ جو کیا ولا بتا کا
تھرّا گیا لاشا پسر شیر خدا کا

67
سر پیٹ کے چلائے یہ سجاد دل افگار
رخصت کے لئے آیا ہے یہ صاحب آزار
صدقے تری مظلومی کے یا سید ابرار
باندھے ہوئے گردن لئے جاتے ہین ستمگار
تلوارین علم سر پہ ہین دم لے نہین سکتا
مجبور ہون حضرت کو کفن دے نہین سکتا

68 
بعد آپ کے امت نے یہ کی ہے مری توقیر
اونٹون کی رسن ہاتھ مین اور پاؤن مین زنجیر
پہنایا ہے گردن مین بھی اک طوق گلو گیر
جو قافلہ سے چھوٹے ہے اوسکی یہی تعزیر
بیماری مین جو ہمپہ ستم ہو سو بجا ہے
شمشیر سے گردن نہ کٹانے کی سزا ہے

69
اعجاز سے اوس لاش نے ہاتھون کو اوٹھایا
کس پیار سے فرزند کو چھاتی سے لگایا
پھر حلق بریدہ سے یہ عابد کو سنایا
بیٹا جو کفن ہمنے نہ پایا تو نہ پایا
اے لال یہی خون بھری پوشاک کفن ہے
جب خاک ملی خاک مین پھر خاک کفن ہے

70
یہ ذکر تھا جو اونٹ سے فضہ یہ پکاری
اے قافلہ سالار حرم عاشق باری
لو اونٹ سے گرتی ہین پھوپھی جان تمہاری
ایسا نہو مرجائے ید اللہ کی پیاری
مانجائے کی مظلومی و تنہائی کو دیکھے
اشتر کو بیٹھا دو تو بہن بھائی کو دیکھے

71
............... مرا ناقہ بھی بٹھا دو
اچھے مرے  بھیّا مجھے بابا سے ملا دو
خوشبو شہ مظلوم کی چھاتی کی سنگھا دو
سوتے ہون اگر نام مرا لے کے جگا دو
۔۔۔۔۔۔۔۔۔ شمر نے مجھ خستہ جگر کو
۔۔۔۔۔۔۔۔۔آؤنگی مین نیل طمانچون کے پدرکو

72
۔۔۔۔۔۔۔۔۔۔۔۔ پکارا عمر سعد ستمگار
کہدو کہ اوٹھے لاش سے اب عابد بیمار
نیزے لئے ناقون کے رہین گرد جفا کار
اونٹون سے زمین پر کوئی اترے نہ خبردار
خولی سے کہو آگے بڑھے لے کے سرون کو
ہان جلد روانہ کرو ان نوحہ گرون کو

73
عابد کو تن شاہ سے اعدا نے چھڑآیا
جی بھر کے پسو باپ سے ملنے بھی نہ پایا
جب اونٹ چلے رانڈون نے یہ شور مچایا
رونا نہ ملا لاشون پہ فریاد خدایا
کشتے ہوے سب دفن لعینون کی طرف کے
لاشے کو نہ گاڑا پسر شاہ نجف کے

74
ہے ہے ہمین اونٹون سے اوترنے نہین دیتے
کوشش کفن و غسل کی کرنے نہین دیتے
کھینچے لئے جاتے ہین ٹھہرنے نہین دیتے
مظلوم کو تربت مین بھی دھرنے نہین دیتے
مٹی نہ ملی لاش کو شاہ شہدا کی
فریاد نھی کی ہے دو ہائی ہے خدا کی

75
جب گلشن ایمان کو قلم کر چکے اعدا
نیزے پہ سر شہ کو علم کر چکے اعدا
ناموس محمد پہ ستم کر چکے اعدا
تاراج سب اسباب حرم کر چکے اعدا
کوفے کی طرف لیچلے ناموس نبیؐ کو
گاڑا بھی نہ فرزند رسول عربی کو

76
اوس قافلہ سے روتے ہوئے عابد مضطر
آئے عمر سعد کے خیمہ کے برابر
بیٹھا ہوا تھا کرسی پہ نخوت سے ید اختر
اور فتح کی نذررین اوسے دیتے تھے ستمگر
تھا جشن کا غل کشتیون مین آتے تھے خلعت
خدام کھڑے شمر کو پہناتے تھے خلعت

77
نوفل پسر سعد سے کرتا تھا یہ گفتار
دو خلعت پر زرکا ہون مین آج طلبگار
عباسؑ کے شانے پہ لگائی ہے وہ تلوار
جس ضرب سے ٹوٹی کمر سید ابرار
کاٹا علم شاہ کو شمشیر سے مین نے
مشکیزہ مین سوراخ کیا تیر سے مین نے

78
کس فخر سے کرتا تھا بیان قاتل اکبر
اس نیزے سے بیجان ہوا ہمشکل پیمبر
کہتا تھا کوئی چھپا ہے ایک تیر لگا کر
بانو کا جگر شاہ کا دل گردن اصغر
ہر زخم کا انعام جدا چاہیے مجھکو
اس تیر سہ پہلو کا صلا چاہیے مجھکو

79
کہتا تھا سنا کر اوسے کوئی ستم آرا
سخت دل شپّر کو ہے اس برچھی سے مارا
رہوار کی ٹاپون سے بدن پس گیا سارا
نوشاہ زمانہ سے پر ارمان سدھارا
کیا قبر مین ہوئیگا فلق روح حسنؑ کو
رنڈ سالہ میسر نہین ایک شب کی دلہن کو

80
کہتا تھا کوئی لوٹ کا اسباب دکھاکر
مقنع یہ دولہن کا ہے یہ بانو کی ہے چادر
باقر کی یہ ہنسلی یہ سکینہ کا ہے گوہر
شملہ ہے یہ اکبرؑ کا یہ گہوارۂ اصغر
یہ خون مین تر جامۂ شاہ شہدا ہے
پیوند ہین جسمین یہی زینبؑ کی روا ہے

81
عابد نے سنی جب یہ ستمگارون کی تقریر
نزدیک عمر آئے سنبھالے ہوے زنجیر
فرمایا کہ قبرون مین تو گاڑ گئے بے پیر
کی ہے پسر فاطمہ نے کونسی تقصیر
کھلوا دے مرے ہاتھ کہ صدمہ ہے جگر کو
مین دفن کرون شیر الہی کے پسر کو

82
بے دفن و کفن ہین جو ید اللہ کے پیارے
واللہ ۔۔۔۔۔ جاتا ہون مین شرم کے مارے
بکھرے ہوئے یان پھول محمدؐ کے ہین سپارے
صحرا مین کوئی ہے کوئی دریا کے کنارے
ان پھولون کو مقتل سے اوٹھا لینے دے مجھکو
مٹی مین ستارون چھپا دینے دے مجھکو

83
سفاک نے یہ چین بجبین ہو کے سنایا
حاکم کا یہ شقّہ ہے مرے نام پہ آیا
تو کوفہ مین ابتک سر شپیر نہ لایا
صحرا سے خبردار جو لاشون کو اوٹھایا
مرنے پہ بھی راحت تن سرور کو نہ دیتا
زنہار کفن سبط پیمبر کو نہ دیتا

84
چپ ہو گئے سجاد حزین سر کو جھکا کر
چلائے تن شہہ کی طرف منھ کو پھرا کر
جیتا رہا گر قید کی تکلیف اوٹھا کر
گاڑے گا غلام آپ کو اب شام سے آکر
حیدر کی حمایت مین تن شاہ کو سونپا
آئی یہ عذا تمکو بھی اللہ کو سونپا

85
صدقے ہو پدر آنکھون سے آنسو نہ بہاؤ
لاشے کے نہ اوٹھوانے کا صدمہ نہ اٹھاؤ
ہم چین سے یان سوتے ہین تم شام کو جاؤ
چادر کوئی لیجائے تو زینب کو اوڑھاؤ
ماتم مین بہن کو نہ بھلا دیجیو بیٹا
ہر وقت سکینہؑ کی خبر لیجیو بیٹا

86
سہنا ہے تمہین رنج اسیری مین سفر کا
اک بوجھ تو ہے طوق کا اک درد کمر کا
اے جان پدر غم نکرو لاش پدر کا
بابا کے  مقدر سے ہے کیا زور پسر کا
دن گذرینگے ایذا کے تو راحت بھی ملیگی
تم چھٹ کے جب آؤ گے تو تربت بھی ملیگی

87
یہ سنکے چلے روتی ہوے عابد بیمار
راہی ہوے خیمون کو اوکھڑوا کے ستمگار
بے غسل و کفن رہ گئی لاش شہ ابرار
جز بیکسی و یاس نہ دلسوز نہ غمخوار
روتے تھے ملک عرش پہ جب روتی تھی زہرا
پر لاش پسر سے نہ جدا ہوتی تھی زہرؑا

88
رونے کی نبی جانکی صدا آتی تھی ہر دم
پریان پسر فاطمہ کا کرتی تھین ماتم
دریا مین یہ تھا شور کہ ہے ہے شہہ عالم
اوڑ اوڑ کے پرندے بھی فغان کرتے تھے ماتم
فریاد کا غل اوٹھتا تھا ہر بار زمین سے
ریتی پہ برستا تھا لہو چرخ برین سے

89
کھیتون پہ جو آتے تھے دہان اہل زراعت
لاشے نظر آتے انھین آتی تھی رقت
دن بھر تو وہ سب روتے تھے باصد غم و حسرت
اور شب کو گھرون من بھی نہ تھی غم سے فراغت
کھاتے تھے نہ پیتے تھے نہ سوتے تھے سحر تک
شپیر کی مظلومی پہ روتے تھے سحر تک

90
تب عورتین کہتی تھین یہ با دیدۂ پر نم
کیون بے خور و بیخواب ہو کس بات کا ہے غم
اشک آنکھون سے تم لوگون کے تھمتے نہین اکدم
بتلاؤ یہ ہے کونسے مظلوم کا ماتم
کھانے جو پکائے ہین اوسیطرح دھرے ہین
کون اوٹھیگا دنیا سے جو دل غم سے بھرے ہین

91
تم لوگون کے غم کھانے کا کھلتا نہین احوال
خرمن پہ گری برق کہ کھیتی ہوئی پامال
کیا پیچ پڑا کونسا نقصان ہوا اس سال
املاک ہوئی ضبط کہ دنیا مین پڑا کال
کچھ جرم کسی طرح کا ٹھہرایا ہے تمپر
کیا حکم جابر کا عتاب آیا ہے تمپر

92
وہ بولے کہ انمین سے کوئی بات نہین آہ
کیا تمسے کہین ہمپہ جو ہے صدمۂ جانکاہ
تھی دوسری تاریخ محرم کی کہ ناگاہ
وارد ہوا اس دشت مین اک بندۂ اللہ
تھوڑے سے ملازم تھے یہ سب غنچہ وہان تھے
کچھ پیر تھے کچھ طفل تھے کچھ تازہ جوان تھے

93
ہمنے کبھی دیکھے نہین اسطرح کے خوشرو
میدان مین تھی جلوہ گری نور کی ہر سو
چہرون پہ لٹکتے تھے عجب حسن سے گیسو
جب ہنستے تھے تب پھولون کی آجاتی تھی خوشبو
رتبہ چمن خلد کا صحرا کو ملا تھا
دریا کی ترائی مین عجب باغ کھلا تھا

94
باندھے ہوے عمامے وہ کعبے کے مسافر
آقا کے جلو مین بسر و چشم تھے حاضر
چہرون سے غریب الوطنی ہوتی تھی ظاہر
تسبیح خدا لب پہ تھی تھے صابر و شاکر
وہ چاند سے رخ پش نظر آج تلک ہین
انداز سراپا سے عیان تھا کہ ملک ہین

95
تھی کاندھون پہ شملون کے عمامون کی عجب شان
گیسوے سر حور کو اونپر کرے قربان
وہ چاند سے سینے وہ مہ نوسے گریبان
اور نور تن پاک عباؤن سے نمایان
عالم تھا عجب حسن کا اوراون بیوطنون پر
بس قطع تھا زیبائی کا جامہ بدنون پر

96
سونلائے ہوئے رنگ صعوبات سفر سے
پردے نہین سکتے کبھی تنبیہ قمر سے
دیکھا جو اونہین گر گیا خورشید نظر سے
ہونٹون پہ زیادہ تھی نزاکت گل تر سے
چہرے عرق آلود تھے گرمی جو بڑی تھی
ہنگام سحر اوس سی پھولون پہ پڑی تھی

97
مکّی کوئی کوئی عربی کوئی حجازی
رہوار تہ ران عربی ترکی ونازی
شیران جہان صف شکن و صفدر و غازی
سجدے تہ شمشیر کرین ایسے نمازی
جان بازی و تسلیم و رضا ختم تھی اونپر
آقا پہ تصدق تھے وفا ختم تھی اونپر

98
بیمثل تھا اوس فوج مین ایک ایک خوش اطوار
دو شخش تھے پرسارے جوانون مین نمودار
سب مین اونہین دونون پہ نظر پڑتی تھی ہر بار
تھا ایک علمدار تو اک فوج کا سالار
رخسار تھے یا نور خدا پیش نظر تھا
ذرون مین یہ خورشید وہ نازون مین قمر تھا

99
اون  دونون مین تھا ایک جوان گیسوؤن والا
گرد قمر اس شان سے دیکھا نہین بالا
قد سروسا اور حسن مین یوسف سے دوبالا
مہر فلک نور اندھیرے کا اوجالا
سب خلق پہ وہ حسن مین ممتاز ہوا تھا
سبزہ بھی ابھی خوب نہ آغاز ہوا تھا

100
کیا حسن تھا کیا شان تھی کیا عزت و توقیر
آنکھون مین بھلی لگتی تھی کیا سرمہ کی تحریر
رخسارون پہ بل کھائی ہوئے زلف گرہ گیر
تھا فرق سے تا ناخن پا نور کی تصویر
اخلاق مین شوکت مین شباہت مین نبی تھا
سایہ جو نہوتا تو رسول عربی تھا

101
کس منھ سے کہین نشان علمدار شہنشاہ
سب کہتے تھے نکلا ہے یہ طوبی کے تلے ماہ
تھی شوکت جعفر تو شکوہ اسد اللہ
حاضر تھے جلو مین حشم و دبدبۂ و جاہ
خورشید سا تھا جلوہ نما خانۂ زین پر
گھوڑا دور کا باتھا پہ تھے پاؤن زمین پر

102
بر پا جو ہوا خیمۂ زنگارئ سر دار
محمل سے حرم خیمہ مین داخل ہوے یکبار
اوترے وہ جوان گھوڑون سے صحرا ہوا گلزار
واللہ عجب صاحب دین تھے وہ خوش اطوار
کچھ فکر نہ تھی اپنی فقط یاد خدا تھی
تکبیرون کے نعرے تھے نمازون کی صدا تھی

103
ناگاہ غلام اتنے مین اوس شاہ کا آیا
اور بعد سلام اوسنے یہ پیغام سنایا
تم لوگون کو آقا نے ہمارے ہے بلایا
حاضر ہوے ہم اور سر تسلیم جھکایا
خدام پکارے کہ رہے دھیان ادب کا
دربار ہے فرزند شہنشاہ عرب کا

104
استادہ رہے سامنے ہم جوڑے ہوے ہات
تھراتے تھے دل خوف سے کیجاتی نہ تھی بات
اللہ رے اخلاق شہنشاہ خوش اوقات
کی ہمسے غریبون پہ عجب لطف و عنایات
آداب سے سر قدمون پہ نہوڑا دیے ہمنے
پہلو مین جگہ دی ہمین اوس بحر کرم نے 

105
فرمایا کہ تکلیف ہوئی تمکو نہایت
لیکن ہے یہ ہم سب کی ملاقات غنیمت
دیندارون کو لازم ہے غریبون سے محبت
اطفال ہین ساتھ اور یہ ہے عالم غربت
ملتی نہین مہلت کوئی دم رنج و الم سے
ہم دور وطن سے ہین وطن دور ہے ہم سے

106
اس دشت مین تھوڑی سی جگہ دو تو بسائین
ہے جی مین کہ اب یان سے کہین اور نہ جائین
ایذاے سقر سہ چکے راحت بھی اوٹھائین
قبضہ جو ہو اس بن پہ تو سب کام بن آئین
جاگیر کی خواہش ہے نہ املاک کی الفت
لے آئی ہے یان تک ہمین اس خاک کی الفت

107
قیمت کے نہ لینے مین جو ہمنے کیا انکار
قسمین ہمین دیدے کے دیئے درہم و دینار
گھر تک ابھی ہم پھر کے نہ پہوچے تھے کہ اکبار
فوجین ہوتین کچھ شام کی جانب سے نمودار
تاریخ ششم کو تو زمانہ ہے پھرا تھا
دو لاکھ کے نرغے مین وہ مظلوم گھرا تھا

108
بند اوسپہ ہوا ساتوین تاریخ سے پانی
سمجھایا پہ اعدا نے کوئی بات نہ مانی
وہ گرمی کے دن وہ تعب تشنہ دہانی
مرنے لگے اوس سید مظلوم کے جانی
پانی کے نہ ملنے سے جو گھبراتے تھے بچے
کوزے لئے خیمے سے نکل آتے تھے بچے

109
عاشور کو مرنے پہ مسافر ہوے تیار
تلوارین نیامون سے نکلنے لگین یکبار
ڈھالون کا لب نہر اوٹھا ابر دھوان دھار
ہر سو تھی کمانون کی کڑک تیرون کی بوچھار
تا بہ قدم خون مین تر ہوتے تھے غازی
تلوارون مین آقا کی سپر ہوتے تھے غازی

110
حملے جو کیئے ظلم شعارون کو بھگایا
دریا سے لعینون کی قطارون کو بھگایا
میدان سے پیادون نے سوارون کو بھگایا
ایک ایک بہادر نے ہزارون کو بھگایا
کس منھ سے کہین جال شجاعان عرب کا
پیاسے تھے ہوا ظہر تلک خاتمہ سب کا

111
بے سر جو ہوئی فوج تو تنہا ہوا سردار
ہر سمت سے پڑنے لگی تلوار پہ تلوار
جسوقت گرا گھوڑے سے وہ بیکس و ناچار
اک بی بی نکل آئی تھی خیمے سے کئی بار
بکھرائے ہوے بال وہ آوارہ وطن تھی
عورات نے رو کر کہا ہے ہے وہ بہن تھی

112
اک بولی کہ آگے کہو کیا گذری پھر اوسپر
وہ بولے کہ زخمی کے چلا حلق پہ خنجر
تن گھوڑون سے کچلا گیا تاراج ہوا گھر
اور چھین لی اعدا نے اوسی بی بی کی چادر
کونین مین اس ظلم کا اک شور پڑا ہے
اوس روز سے وہ بے کفن و گور پڑا ہے

113
شب کو جو زراعت کی حفاظت کو گئے ہم
اوس بن مین نظر آیا عجب طرح کا عالم
کچھ مرد تھے کچھ بیبیان کچھ عورتین باہم
غل ہاے حسینا کا تھا اور کرتی تھی ماتم 
بے جرم و گنہ تیغ ستم جسپہ چلی ہے
معلوم ہوا اب کہ حسین ابن علی ہے

114
آواز یہ آتی تھی کہ اے حوریو آؤ
غش آیا ہے خاتون قیامت کو اوٹھاؤ
کہتے تھے محمدؐ مجھے لاشا تو دکھاؤ
شپیرؑ کہان ہے مری چھاتی سے لگاؤ
ٹکڑے تن فرزند کے دکھلاتے تھے حیدرؑ
لاشے کو لیے گود مین چلاتے تھے حیدر

115
یہ سنتے ہی عورات نے اک شور مچایا
گھبرا کے کہا ہاے یہ کیا تمنے سنایا
شپّر تو خاتون قیامت کا ہے جایا
کیا شمع امامت کو لعینون نے بجھایا
مظلوم کا سر تن سے اوتارا گیا ہے ہے
ہے ہے پسر فاطمہ مارا گیا ہے ہے

125
کیا ظلم سہے آپنے اے شاہ خوش اوقات
افتادہ رہے دھوپ مین اور اوس مین دن رات
آگے مرے پہونچون سے ہوے تھے نہ قلم ہات
یہ ظلم ہوے بعد فنا آپ پہ ہیہات
کس ظالم بے رحم و بد افعال نے کاٹے
لاشے سے صدا آئی کہ جمال نے کاٹے

126
سنکر یہ سخن روئے بہت عابد بے پر
پھر دفن شہیدون کو کیا بادل مضطر
جسوقت اوٹھانے لگے شہ کا تن اطہر
اعجاز امامت سے اوٹھے سبط پیمبر
عابد جو گرے پڑتے تھے افراط الم سے
شبیرؑ گئے تابہ لحد اپنے قدم سے

127
رکھنے جو لگا لاش کو مر قد مین وہ بیمار
اک چادر نور آکے کھینچی قبر پہ یکبار
ناگہ ہوے تربت سے کئی ہاتھ نمودار
سر کھولے یہ چلاتی تھی زہرا جگر افکار
بیکس کو نبی زادے کو معصوم کو لاؤ
مین صدقے ہون لاؤ مرے مظلوم کو لاؤ

128
حیدر کی صدا آتی تھی ہے ہے مرا پیار
آہستہ اوتارو کہ بدن چور ہے سارا
کہتے تھے نبی امت بد نے تجھے مارا
ان باغیون نے لوٹ لیا باغ ہمارا
بلوا کے مدینہ سے مسافر سے دغا کی
اچھی ہوئی دعوت پسر شیر خدا کی

129
مٹی جو لگے قبر مین سجاد گرانے
اوسوقت لگی قوم اسد خاک اوڑانے
منھ پیٹ لیا ہاتھون سے محبوب خدا نے
زہرا تھین کبھی پائنتی اور گاہ سرہانے
گھبرائے ہوے گرد لحد پھرتے تھے حیدؑر
اوٹھتے تھے کبھی اور کبھی گرتے تھے حیدر

130
اب وقت خموشی ہے انیس جگر افگار
بیتاب ہین رقت سے شہہ دین کے عزادار
مولا سے یہ کر عرض کہ اے سید ابرار
ہون آپکی سرکار سے عزت کا طلبگار
برگشتہ زمانہ ہے مدد کیجیے مولا
ناقدرون کے احسان سے بچا لیجئے مولا

سلام

1
فقیری مین دل بادشا چاہئے
سلامی توکل سدا چاہئے

2
سلامی تجھے اور کیا چاہئے
غم شہ مین ہر دم بُکا چاہئے

3
مجھے درد عصیان سے ہووے نجات
لحد مین بھی خاک شفا چاہئے

4
ہوے قتل اکبر تو شہ نے کہا
ولا تجکو شکر خدا چاہئے

5
سر شہ سے زینبؑ کو آئی صدا
نہ شکوہ نہ لب پر گلا چاہئے

6
مناسب یہی ہے کہ ہر رنج مین
بہن عاصیون کی دعا چاہئے

7
سکینہ نے رو کر کہا شمر سے
یتیمون پہ خوف خدا چاہئے
